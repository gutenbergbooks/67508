<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Vörösmarty életrajza by Pál
Gyulai</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2 {
 text-align: center;
 clear: both;
 line-height: 200%;
}

h2 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

p.i0 {
 text-indent: 0;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.summary {
 text-align: center;
 margin: auto;
 font-size: 90%;
}

.caption-small {font-weight: bold; font-size: small;}

.caption {font-weight: bold;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.figcenter img {
 max-width: 100%;
}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.poem {
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.poem span.i2 {
 display: block;
 margin-left: 1em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

ul.TOC li {
 margin-top: 0.75em;
}

.TOC .roman {
 margin-right: 1em;
 float: left;
 text-align: right;
 margin-left: -4em;
 min-width: 3em;
}

li.li2 {
 font-size: 90%;
 padding-left: 1em;
 text-indent: 0;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>
<div>*** START OF THE PROJECT GUTENBERG EBOOK 67508 ***</div>

<div class="transnote">
<p class="center"><span class="caption">Megjegyzés:</span></p>
<p>A tartalomjegyzék a <a href="#Page_307">307</a>. oldalon
található.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="caption-150">VÖRÖSMARTY
ÉLETRAJZA.</span></p>
<div class="figcenter" style="width: 398px;"><a href=
"images/i001hq.png"><img src="images/i001.png" alt=
"Vörösmarty Mihály" title="Vörösmarty Mihály" /></a></div>
<hr class="chap" />
<h1>VÖRÖSMARTY<br />
<span class="smaller">ÉLETRAJZA.</span></h1>
<p class="center"><span class="caption-small">IRTA</span></p>
<p class="center"><span class="caption-150">GYULAI PÁL.</span></p>
<p>&nbsp;</p>
<p class="center"><span class="caption">HARMADIK JAVITOTT
KIADÁS.</span></p>
<p class="center"><span class="caption-small">VÖRÖSMARTY
ARCZKÉPÉVEL.</span></p>
<p>&nbsp;</p>
<p>&nbsp;</p>
<p class="center"><span class="caption">BUDA-PEST.</span></p>
<p class="center"><span class=
"caption">FRANKLIN-TÁRSULAT</span></p>
<p class="center"><span class="caption">MAGYAR IROD. INTÉZET ÉS
KÖNYVNYOMDA.</span></p>
<p class="center"><span class="caption">1890.</span></p>
<p class="center"><span class="caption-small">Franklin-Társulat
nyomdája.</span></p>
<hr class="chap" />
<div class="chapter"></div>
<p><span class="pagenum"><a name="Page_5" id=
"Page_5">-5-</a></span></p>
<h2>I.</h2>
<p class="summary">Vörösmarty születése. Atyja és anyja.
Gyermekévei; tanulása Puszta-Nyéken és Székes-Fehérvárott 1816-ig.
Öcscse János. A későbbi férfiú és költő jellemvonásai a gyermekben.
Olvasmányai; verselgetni kezd.</p>
<p>Vörösmarty Mihály született 1800 decz. 1-jén, délután négy
órakor, Puszta-Nyéken, Fehérmegyében; kereszteltetett a szomszéd
Nadapon, mert szülei római katholikusok voltak és Nyék maig is
tiszta helvét hitű község. Atyja, szintén Mihály, szegény, de nemes
családból származott, valamint anyja is, Csáty Anna. Boldog
házasságukat kilencz gyermekkel áldotta meg Isten: négy leánynyal
és öt fiúval. A fiúk között Mihály volt a legidősb, s egyszersmind
atyja és anyja képmása, nemcsak testben, hanem lélekben is:
atyjától örökölte egyszerűen nemes jellemét, anyjától az élénk
képzelődést és költői kedélyt.</p>
<p>Az atya, épen mint fia, külsőleg keveset mutatott, de annál
többet ért belül. Az egyszerű magyar ruha nemes szivet takart s a
közönséges gazdatiszt értelemben és míveltségben felülmúlt némely
kevély földesurat. Mintegy harmincz éves korában lőn gróf Nádasdy
Mihály nyéki gazdatisztje, s úgy látszik, <span class=
"pagenum"><a name="Page_6" id="Page_6">-6-</a></span> nem sokkal
azután történt házassága is. Sikeres gazdálkodása, ritka
becsületessége a gróf méltánylatával találkozott, ki aztán később
örömest adta neki haszonbérbe szomszéd velenczei birtokát.
Máskülönben iskolákat végzett ember volt s egészen latin-magyar
míveltségű. Írt és beszélt latinúl. Mihály fia születését és
kereszteltetését is latinúl írta be egy <i>Officium Rákóczianum</i>
czímű imakönyvbe. Magyar könyvei mellett ott állott nehány latin
klasszikus író: Horatius, Cicero, Virgilius s egy pár magyar
történelmi latin munka. Nem volt tudákos vagy különcz, de a
dolgokról megvoltak saját nézetei. Gazdasági és családi bajain
kívül a haza ügyére is gondolt. Ünnep- és névnapokon, vagy szüretek
alkalmával, jó barátjai társaságában, bor mellett, bús magyarként
emlegette az ország dolgait. Első ifjusága II. József korába esett,
átélte az alkotmány visszaállítását, az 1790-ki országgyűlést, a
nemzeti visszahatás zajos napjait. Ez események emléke élénken
megmaradt lelkében, s örömest beszélt rólok az ifjabb nemzedéknek,
egy sokkal zajtalanabb korban. Erős magyar volt, csendes, de
elégedetlen hazafi. Vendégszerető házát látogatták a barátok,
ismerősek, szomszédok, de nem a dáridó, a tivornya kedvéért.
Szigorú erkölcsi elvei voltak; épen úgy kedvelte a tisztességes
mulatozást, mint a nemes takarékosságot. Nem voltak ellenségei,
barátokra nem igen szorult; nem vadászta, hanem kiérdemelni
igyekezett mások barátságát. Nyájas, barátságos természete mellett
sem volt nagyon közlékeny. <span class="pagenum"><a name="Page_7"
id="Page_7">-7-</a></span> Magába temette búját, s annál inkább,
minél mélyebb volt. Őt sem kimélte a sors, vele is bántak
méltatlanúl az emberek, de tudta mérsékelni magát s ritkán tört ki
hevesen. Az élet minden keserűségeért családjában keresett
kárpótlást; szerette nejét, a falusi gazda józanságával, a munkás
férfiú áldozatkészségével, természetes gyöngéden, romlatlan szive
szerint.</p>
<p>Neje meg is érdemelte e szerelmet. Csinos nő volt s áldott jó
lélek. Leánykorában mint élénk és dalos leányka vonta magára a
figyelmet. Hunkár Antal, 1861-ben az országos képviselők nesztora,
sokszor beszélte, hogy a barna-piros arczú, hollófekete hajú kedves
leányka igen szépen tudott dalolni s a népdaloknak egy-egy újabb
elmés fordulatot adott. Sok ismeretlen dalt lehetett tőle hallani,
melyekről azt tartották, hogy mind ő maga gondolja. Azonban mint nő
és anya csak gyermekei bölcsője fölött dalolt már. Hamar reá
nehezűltek a terhes háztartás gondjai: mindig sürgős dolga volt,
télen nyáron gazdasszonykodnia kellett. De itt is nyilatkozott
költői kedélye. Megvoltak kedvencz majorságai, tehenei, kertészi és
gazdasszonyi szokásai, melyekhez oly bensőséggel ragaszkodott, hogy
később, midőn férje halála után egy pár év mulva Székes-Fehérvárra
költözőtt, nem tudott el-lenni nélkülök és lelkibeteg lőn. Ha
szabad ideje volt, szeretett a mezőn, erdőn bolyongani; többé nem
mulatozni, bokrétát kötni járt oda, hanem gyógyfüveket, gyökereket
keresett. Lassanként <span class="pagenum"><a name="Page_8" id=
"Page_8">-8-</a></span> Nyéknek egész orvosa lőn. Férje, gyermekei
és a cselédek betegsége nagyon hatott érzékeny szivére s élénken
foglalkoztatta képzelődését. Abban telt legfőbb öröme, ha
enyhíthette a testi és lelki szenvedést. A szegénynek alamizsnát
adott, a szerencsétlent kenetes szavakkal vigasztalta, a beteget
gyógyította. Gyógyszertárára épen annyi gondot fordított, mint
élés-kamarájára. Ott állottak szép rendben a szárított gyógyfüvek,
gyökerek, saját kezével készített tapaszok és kenőcsök. A vakokat
különös szerencsével tudta gyógyítani, értett a csonttörések
orvoslásához. A cselédek, ha kezöket elvágták, a dolgosok, ha
sarlóval vagy kaszával megsebezték magokat, csak hozzá folyamodtak;
az anyák beteg gyermeköket hozták föl a faluból; szóval majd minden
nap állott valaki a tornáczon, ki kereste, várta és áldotta a
nemzetes asszonyt. S ő jó szivvel szolgált mindenkinek, s oly
adakozó, bőkezű volt, hogy épen nem látszott fölöslegesnek férje
takarékossága. Férjén, gyermekein, orvosszerein és gazdasszonyi
bajain kívül egyébre alig gondolt. Férjének semminemű dolgaiba nem
elegyedett, csak a maga házi körében érezte magát jól. Se az
embereket, se a viszonyokat nem ismerte; nem tudott számítani,
könnyen hitt és könnyen megcsalták. Ez volt oka aztán annak, hogy
midőn férje meghalt, gazdaságok pusztulásnak indúlt s nehány év
mulva mindenök oda lőn. Azonban szenvedni, tűrni és megnyugodni
senki sem tudott jobban nála. Már ifjú nő korában vallásosnak
<span class="pagenum"><a name="Page_9" id="Page_9">-9-</a></span>
és buzgónak ismerte mindenki. Az imádságos könyv volt legkedvesb
olvasmánya. Leánykori dalaival lassanként elszállottak szivéből a
világi hiúság örömei, szenvedések látogatták, de egyszersmind a
szerelem, jótékonyság és áhitat vigasztalása is.</p>
<p>Így élt a derék pár, midőn harmadik gyermekök és első fiok
született. Egy régi, szűk és roskatag házban laktak, a mely helyett
épen akkor építtetett a gróf egy szebbet és tágasabbat. A következő
évben már e házba költöztek, mely maig is fennáll, s melyet mint
költőnk szülőházát mutogatnak az idegeneknek. Annyi igaz, hogy itt
élte le gyermeksége jó részét két nénjével és János öcscsével
együtt, ki utána két évvel született. Mintegy hét éves lehetett,
midőn atyja a lakásuktól nem messze eső helvét hitű népiskolába
beadta. Nem sokára János öcscse is tanulótársa lőn; mindketten itt
kezdtek olvasni és írni tanulni. Majd atyjok tanítót fogadott a
házhoz, ki egyaránt tanítsa fiait és lányait. Tehetségéhez képest
gondos nevelést akart adni gyermekeinek, és szorgalmasan utána
látott, hogy mit és hogyan tanulnak. A gyermekek helyett a
tanítókkal gyűlt meg a baja: egyik keveset tudott, másik korhely
volt. Végre a harmadik évben egy derék fiatal emberre akadt, kiben
megnyugodhatott.</p>
<p>Ez időtájt még egy más és nevezetesb változás is történt a
családban. A családfő lemondott tizenöt évig viselt gazdatiszti
hivataláról, s haszonbérbe vette grófjának velenczei birtokrészét.
Függetlenebb állást <span class="pagenum"><a name="Page_10" id=
"Page_10">-10-</a></span> óhajtott, aztán úgy hitte, hogy mint
haszonbérlő inkább biztosíthatja családja jövőjét. Szolgálati ideje
alatt megtakarított pénze épen elég volt arra, hogy saját kezére
kezdhessen gazdálkodni. Ismerte a kibérelt birtokot, valamint a
vidéki viszonyokat is. Meg volt győződve, hogy nem csalódhatik. Az
első években sikerült is haszonbérlete: vagyonosodni kezdett. Úgy
látszik, hogy ekkor vette velenczei szőlőjét, egy házat és egy pár
darab földet Fehérvárott. Még szorgalmasb, fáradhatlanabb gazda
lett; szükség is volt reá, mert családja szaporodott, gyermekei
nőttek. Két nagyobb fiát már Fehérvárott kellett taníttatnia.
Mihály 1811 novemberében vált meg először a szülői háztól; a derék
tanító keze alatt már annyira haladt, hogy Fehérvárott a gymnasium
grammatikai első osztályába akadály nélkül bevehették. Öcscse is
vele ment; nem egy osztályba jártak, de együtt voltak szállásban,
még pedig oly családnál, hol németűl is tanulhattak. Atyjok
tisztességesen gondoskodott rólok, de egyszersmind folyvást
éreztette velök, hogy szegény fiúk s a magok erején kell megélniök.
Otthon a szünnapokon sem engedte őket nyugodni, dolgot adott nekik
a gazdaság körül. Általában semmit sem vont meg tőlök, a mit
jövőjökre szükségesnek tartott, de tovább nem ment. Szerette s nem
kényeztette őket. Nyájas szemmel nézte jó tulajdonaikat, de szigorú
volt hibáik iránt. Fiai tisztelték, szerették és féltek tőle;
anyjokat csak szerették. A jó asszony nem tekintett arra: vajon
kedves gyermekei jól viselik-e <span class="pagenum"><a name=
"Page_11" id="Page_11">-11-</a></span> magokat, szorgalmasan
tanulnak-e; ha csak szerét tehette, örömest küldött nekik
Fehérvárra néhány fillért, egy kis süteményt vagy gyümölcsöt, férje
tudta nélkül is.</p>
<p>A két testvér sokban különbözött egymástól. Mihály méla,
tartózkodó és érzékeny volt. János nyughatatlan, vásott és
keményebb természetű. Mihály tisztán tartotta, kimélte ruháit;
Jánost úgy ismerték, mintha soha sem lett volna új ruhája. A
tanulásban sem voltak egyenlők. Már a szülői háznál feltünt e
különbség. A házi tanítónak sokkal kevesebb baja volt a nagyobb,
mint a kisebb fiúval. Fehérvárott is Mihály jobban tanult
öcscsénél: otthon ugyan keveset tanult ő is, inkább olvasgatni
szeretett, de a tanár magyarázatára figyelmesen hallgatott, s
rendesen ebből tanulta meg a felhagyott leczkét. Majd mindig első
eminens volt; írásbeli dolgozatai felülmulták társaiét. Ezért, de
különösen szelid magaviseleteért, kiválóan kedvelték tanárai.</p>
<p>Midőn a két fiú a szünnapokra haza ment, atyjoknak az volt első
szava hozzájok: «No, Miska fiam, hányadik vagy?» «Első, édes apám.»
«Hát te, Jancsi?» «Ötödik.» «Szerettem volna, ha te is első
lehettél volna» – mondá az atya. Egyszersmind lelkökre kötötte a
szorgalmat és jó magaviseletet; majd a szünnapok elteltével bevivén
őket Fehérvárra, meghagyta a koszt- és szállásadó gazdának, hogyha
elsők lesznek, bőven zsinórozott ruhát csináltasson nekik és
sarkantyús csizmát, ellenkező esetben pedig <span class=
"pagenum"><a name="Page_12" id="Page_12">-12-</a></span> csak a
legegyszerűbbet. Hiában volt minden ígéret és fenyegetés. Csak
Mihály jött haza bőven zsinórozott dolmánynyal és sarkantyús
csizmával; János nemhogy kivívta volna osztályában az elsőséget,
hanem ötödikből tizenötödiknek esett le. Az atya haragját csak az
csillapította, hogy másként János is jó fiú volt s a gazdaság körül
sok hasznát vette. Valóban itt János volt az első. Annyi
szorgalmat, belátást és életrevalóságot tanusított, a mennyi
szigorú atyját is kielégítette. Mihály e részben távolról sem
versenyzett vele; rendesen ügyetlenűl hajtotta végre, a mit reá
biztak. A helyett, hogy parancsoljon a cselédeknek vagy
dolgosoknak, inkább beszélgetni szeretett velök, sőt ha egy
talpraesett tréfát, adomát, mesét vagy szép nótát hallott tőlök,
borral, dohánynyal jutalmazgatta őket. A szüret és
kukoricza-fosztás volt legkedvenczebb mulatsága, de ennek is csak
költői oldalát fogta föl. Látván ezt atyja, nem igen bízott reá
gazdasági dolgot s inkább csak Jánost küldötte ki a dolgosokkal.
Azonban néha Mihály is utánok ballagott. Atyja könyvtárából egy-egy
könyvet vitt magával, leült valamelyik fa árnyába, és olvasott;
vagy kikereste a hely oly pontját, honnan legszebb kilátás esett a
vidékre. Különösen a szőlőhegynek az a része, honnan a velenczei
tóra láthatni, s az úgynevezett Meleghegy voltak kedvencz helyei.
Órákig elálldogált itt, a táj nézésébe s öngondolatjaiba merűlve. A
mire visszatért öcscséhez, a munka már javában folyt vagy épen vége
felé járt. János sarkalta <span class="pagenum"><a name="Page_13"
id="Page_13">-13-</a></span> a dolgosokat, s a melyik rest volt,
keményen reá is támadt. Mihály nem állhatta a szitkot és kemény
bánásmódot. «Ne bántsd szegényt, beszélj vele becsületesen» –
szólott közbe ilyenkor. Öcscse nem engedett, összetüztek. «Ne
hetvenkedjél, mert földhöz váglak» – kiáltott Mihály, elvesztve
türelmét. Ekkor a testvérek birokra állottak ki. Mihály erősebb
volt, s a dolgosok nagy örömére földhöz vágta öcscsét. Különben
ritkán versengtek s nagyon szerették egymást. János, egy pár ily
eset után, legalább Mihály jelenlétében, jónak látta mérsékelni
gazdai tüzét, mert félt bátyja rendkívüli fölindulásától. Csakugyan
költőnknek a szegény nép iránti részvéte, gyöngédsége nem volt se
szeszély, se szenvelgés. Gyermekségétől egész haláláig tartott, s
részint érzékeny természetéből folyt, részint pedig erős
fajszeretetéből. Becsülte az embert bármely sorsban, és szerette a
nyílt, önérző, értelmes magyar népet, melyet különbnek hitt más
népfajoknál. Később is, ha egy-egy értelmes béres vagy földmíves
levelet vagy más küldeményt hozott neki, leültette őket s örömest
eredt velök szóba. Szokása volt mindenkit részeltetni egy kis
szivességben, a ki neki szolgálatot tett: egy pohár bor vagy egy
pipa dohány nélkül senkit sem bocsátott el magától.</p>
<p>Az atya folyvást szigorú rendben tartotta fiait, de annál
bensőbb szeretettel ragaszkodott hozzájok. Nagyjában meg volt velök
elégedve; gondolta, hogy ha János nem lesz is valami kitünő diákos
ember, <span class="pagenum"><a name="Page_14" id=
"Page_14">-14-</a></span> azért megél a jég hátán is, Mihály pedig,
ha nem életrevaló is, csak eltartja tudománya. Nem bánta már, ha
János nem első is, ha Mihály gyönge gazda is, de azért sokáig
haragudott, hogy a német nyelvben oly csekély előmenetelt tesznek.
«Tudtok-e már, fiaim, valamit németűl?» – szokta kérdezni tőlök,
midőn a szünnapokra haza jöttek. A fiúk hallgattak, atyjok
elértette e hallgatást, többé nem vallatta őket, de mindannyiszor
elmondotta, mily szükséges minél több nyelvet tudni. Lám Velencze
magyar falu, mégis néha németűl vagy tótúl is kell beszélni a
dolgosokkal, mert hol svábok, hol tótok; kivált a német nyelvre van
szükség; hiszen már a magyar is németesedik, a nagyobb városokban
alig hallhatni magyar szót, a főurak majd mind németűl beszélnek, a
középrendű nemes is derekabb embernek hiszi magát, ha németűl
galagyolhat. S ekkor a német nyelv mellett szónokló atya elkezdé
szidni a korcsosodó magyarokat, kik megvetik nemzeti nyelvöket s
nem gondolnak hazájokkal. Természetes, hogy a német nyelv ily
ajánlgatása nem lehetett nagy hatással a fiúkra; nem akartak
rosszabb hazafiak lenni atyjoknál. Minda mellett nagyon kaptak a
pantalon- és kabáton, melyek ekkor kezdék mind nagyobb mértékben
kiszorítani a magyar ruhát. Kérték atyjokat, hogy csináltasson
nekik is ily ruhát, mert Fehérvárott az iskolában majd minden
tanuló ebben jár. Az öreg keményen nézett reájok és boszúsan mondá:
«Míg én varratok ruhát, az nem leszen se kaput, se pantalon; majd
<span class="pagenum"><a name="Page_15" id=
"Page_15">-15-</a></span> ha magatok szereztek, nem szólok belé,
milyent varrassatok – rossz fattyak! nem azért buzdítottalak én
benneteket a német nyelv tanulására, hogy németek legyetek –
takarodjatok!» A fiúk szégyenkedve lopóztak ki a szobából s a
kabát- és pantalonról többé nem vala szó.<a name="FNanchor_1" id=
"FNanchor_1"></a><a href="#Footnote_1" class="fnanchor">1)</a></p>
<p>Költőnk valóban csak atyja halála után vetkőzött ki magyar
ruhájából, azonban egy-egy díszesb attilája soha sem hiányzott.
Németűl is Pesten tanult meg. Jól értette e nyelvet, beszélte is,
bár kissé gondolkozva, nehogy hibát ejtsen, sőt 1827 körűl német
verset is írt, egy költői beszélykét, Tretter és Paziazzi német
költő barátjai kérésére, kik aztán az ő kedvéért megpróbáltak
valamit magyarúl írni. Jobban írt németűl, mint beszélt; kiejtése
nem volt a legszabatosb. Nem állhatta a német nyelv kemény
hangzású, telt szájat kívánó szavait, s egy-egy rossz hangzású új
magyar szót a legtöbbször hasonló némettel gúnyolt ki. Egyik
nyelvészünk 1850 körűl véleményét kérte egy általa szerkesztett új
szó iránt. «Mit mond ön reá? <i>civilisatió</i>ra e szót csináltam:
<i>polgárosultság</i>». «Én is mondok egy hasonló német szót –
felelt Vörösmarty – épen oly szépen hangzik, egészen megtölti az
ember száját: <i>Reichsschatzschein</i>.»</p>
<p>Összesen öt évet töltött a fehérvári gymnasiumban <span class=
"pagenum"><a name="Page_16" id="Page_16">-16-</a></span>
1811–1816-ig, s atyja nagy örömére, már mint ötödik osztályú
tanuló, kisebb gyermekek tanítgatásából szerezte élelmét és
ruházatját. A leendő férfiú és költő már fejledezett a
gyermek-ifjúban. Semminemű féktelenség, dacz, szertelen tűz nem
hirdették a benne szunyadó lángészt, mint nem jelölték később az
ifjú és férfiú pályáját regényes kalandok, fenhéjázó szenvedélyek,
s mindaz, mit rendesen költői életnek neveznek, s mi a legtöbbször
nem egyéb, mint a képzelődés féktelen uralma, az erkölcsi érzés
gyöngesége, a hiúság kaczérkodása, megaranyozva a költői dicsőség
viszfényétől. A serdülő gyermek mély tüzű szemében, szemérmes
arczán, s már-már borongani kezdő homlokán, csak a figyelmes
vizsgáló vehette volna észre a nem mindennapi szellemet. Nem
szembeszökőn nyilatkozott rendkívülisége, hanem mintegy bensőkép,
nem gyorsan fejlett, hanem lassan, de folyvást mélyebben. Az
andalgó gyermek többet gondolkozott, mint beszélt; félénk, ügyetlen
volt idegenek között s csak ismerős helyen tünt föl
szeretetreméltósága. Megválogatta barátjait, de aztán ragaszkodott
is hozzájok. Nem volt benne semmi büszkeség, szenvelgés, oly
egyszerű, őszinte gyermek volt, mint később férfiú, de bizonyos
nemes önérzet, erkölcsi finomság jelenségei már korán mutatkoztak
benne. Sokat tartott becsületére, s annak, kit nem becsült, kerűlte
társaságát. A rossz erkölcsű gyermekeket nem tűrte maga körűl,
miattok inkább összezördűlt jó barátjaival is, míg ezek végre is
belátva <span class="pagenum"><a name="Page_17" id=
"Page_17">-17-</a></span> jó szándékát, elidegenedtek amazoktól s
visszaédesedtek hozzá. Kedvelte a csendes mulatozást, tisztességes
tréfát, vidám beszélgetést; örömest hallgatta a mesét, éneket és
zenét, de tánczolni nem szeretett, s a mint maga megvallá
Czuczornak, soha életében nem tánczolt. A mije volt, szivesen
megosztotta mással, pénzecskéjével nem épen takarékosan bánt, nem
is igen búsult utána, mert kevéssel beérte. Nem könnyen lehetett
fölingerelni, rendesen némán tűrt, belűl emésztődött, de ha valami
mélyebben hatott reá, kitört szenvedélyesen s nem bánta, bármi
történik is vele.</p>
<p>Egyetlen egyszer büntették meg tanuló korában, akkor sem
vásottsága miatt. A csendes és hallgatag gyermekre oly mélyen
hatott tanárának képzelt vagy valódi igazságtalansága, hogy egész
forradalmat támasztott osztályában. Fehérvárott cisterciták
tanítottak; a tanárok egyike kissé túlszigorú volt s kivált
délutánonként nagyon ingerlékeny. Egyik délután valamelyik
tanítványát, kit Vörösmarty szeretett, nem épen nagy hibáért
vesszővel akarta megbüntetni. Vörösmarty s utána többen kérték a
tanárt, büntesse máskép szegény barátjokat, ne tegye rajta s az
egész osztályon ezt a szégyent. A tanár most már azért sem
engedett. Vörösmarty fölkelt s utána az egész osztály; mindnyájan
odahagyták az iskolát s a várostól egy óranegyedre eső füzesbe
vették magokat. A tanár városi hajdúkkal ment utánok. A diákok
ellentállásra készűltek. Ki botot vágott, ki követ ragadott
<span class="pagenum"><a name="Page_18" id=
"Page_18">-18-</a></span> fel, ki pedig elhozta hazunnan atyja
puskáját. Hajigálni, lődözni kezdtek a közelgő hajdúkra. Majd egy
kis fegyverszünet állott be. Követek jártak-keltek egyik táborból a
másikba. A diákok kijelentették, hogy készek visszamenni, ha a
tanár a hajdúkat eltávolítja. Kívánságok teljesíttetett, s
félgyőzelmökben egész diadallal vonultak be az iskolába. A fegyelem
ily botrányos megsértését az igazgató-tanár nem hagyhatta példás
büntetés nélkül s mind Vörösmartyt, mind társait megverette.
Azonban a vessző oly kevéssé szelidítette meg e részben, mint
később a hatalmasok tekintete. Szabad és független véleményét
senkinek sem rendelte alá, bár nem szerette fitogtatni. Senkinek
sem kereste kegyét, s csak ahhoz közeledett, ki iránta némi
előzékenységet mutatott. Szivéből gyűlölte a hizelgést,
igazságtalanságot és cselszövényt. Mindamellett kevés összeütközése
volt mind a magán-, mind a közéletben. Visszavonult életet élvén,
költői munkásságba merűlve, nem örömest vegyűlt az irodalmi és
politikai küzdelmek közé. Határozott párt-ember volt ugyan, de
elégnek tartotta pártját közlegényként szolgálni. Vezéri szerepre
nem vágyott, szólani is csak akkor szólt, ha mások hallgattak, s
mintegy kényszerűlt föllépni. Az akadémiai ülésekben nem egyszer
történt ily föllépése s egy Széchenyi és Teleki gróf ellenében is
bátran kimondotta véleményét.</p>
<p>A költői tehetségnek némi jelensége már 1813-ban mutatkozott
benne. A mily csekély tehetsége <span class="pagenum"><a name=
"Page_19" id="Page_19">-19-</a></span> volt a zenére, épen oly
élénk érzéket tanusított a költői rhythmus iránt, mielőtt még
szabályait ismerte volna. Atyja egy évig tanittatta hegedűlni; az
öreg Patikárius volt mestere, de semmire sem mehetett vele, épen
azért az egész tanulás abban maradt. Nem volt hallása, épen mint
Goethenek, de a nyelv zenéjét korán s épen oly jól értette, mint a
nagy német költő. Még nem töltötte volt be tizenharmadik évét,
midőn az első hangzatosb vers fülébe csengett. Nem költemény volt,
csak vers, latin nyelvtani szabályok, latin hexameter-sorokba
foglalva, melyeket, mint iskolai leczkét, könyv nélkül kellett
betanulnia. Tetszett neki a dactylusok lejtése, kiérezte a
metszetek lüktetéseit. Csak puszta hang után, maga is próbált latin
hexametert írni hol falra, hol papirdarabokra, de mindjárt
letörölte vagy szétszaggatta a mit írt, nehogy valaki elolvashassa.
A következő évben már magyar rímes verseket írt, két soruakat,
alkalmasint magyar alexandrint. Legelső ily versével egyik barátját
gúnyolta ki; alkalmasint ily szellemi tréfával még többször is
megboszulta magát tanulótársain. Ifjú, sőt férfikorában is megvolt
ez a szokása: 1820–1823 körűl egy pár pajkos költői levelet küldött
jogász és juratus barátjainak; 1830–1837 néhány ív gúnyos
epigrammot írt össze, nemcsak irodalmi ellenségeire, hanem
barátjaira, sőt önmagára is, azonban alig adott ki belőlök egy
párt. Baráti körben, ha jó kedve volt, örömest tett egy-egy
gúnyoros megjegyzést, mondott adomát, egyszerű, <span class=
"pagenum"><a name="Page_20" id="Page_20">-20-</a></span> magyaros
humorral. Úgy látszik, hogy fehérvári tanulótársai közt ilynemű
ötletek versbe szedésével alapította meg költői hírét. A gyermekek
bámulták és haragudtak reája, épen mint a hogy nagy világban a vén
gyermekek közönsége szokott. Néha labdázáskor állott elő egy-egy
verssel. Elszavalta, aztán meg szaladt, mert barátjai kérték,
üldözték, hogy adja át nekik versét olvasás vagy leírás végett.
Soha sem adta át. Történt, hogy elfogták s erővel akarták elvenni
tőle, de ő minden erejét megfeszítette s addig küzdött, míg vagy
megszabadult üldözőitől, vagy legalább széttéphette kéziratát.</p>
<p>A gyermekköltő e makacsságából maradt valami a férfiúban is.
Híres költő korában is maga szerette fölolvasni másoknak
költeményeit s ki nem állhatta ha kéziratát előtte más olvasta,
akár némán, akár hangosan. E gyöngeség, szeszély vagy elv
egyébiránt sok költőnek sajátsága. Saját fölolvasásukat nagyobb
hatásúnak tartják; azt hiszik, hogy mások, kik akkor olvassák
először a művet, nem ismervén eléggé se alapeszméjét, se
hangulatát, távolról sem emelhetik ki úgy a főbb mozzanatokat, mint
magok a szerzők, kiknek lelkében még viszhangzik minden verssor. Ez
magában igaz is, csak az a baj, hogy valamely költeményt jól
érteni, mélyen érzeni szükséges ugyan a jó előadáshoz, de még nem
maga a jó előadás. A tapasztalás azt bizonyítja, hogy nagy részt
épen a költők leggyöngébb fölolvasói saját műveiknek. Egyik a
rhythmus erős érzékénél fogva éneklésbe viszi át a <span class=
"pagenum"><a name="Page_21" id="Page_21">-21-</a></span>
szavalatot; másik a kitörő érzés és hév miatt képtelen az
önmérsékletre; a harmadiknak árt a nevetséges arcz- vagy tagjáték,
melyet talán költés közben szokott meg. Vörösmarty nem volt
költeményeinek legkitünőbb fölolvasója vagy szavalója. Kissé
egyhangúan szavalt, de nem szokott meg holmi nevetséges fogásokat,
s lelkesűlt arczán, fölindúlt hangjában volt valami megható.</p>
<p>Rhetor korában (1815) még nagyobb kedvet kapott a költéshez.
Édes Gergely <i>Keservei</i> kerűltek kezébe. Ez volt az első
úgynevezett metrumos magyar költő, a kivel megismerkedett. A mint
maga mondja, nagyon megörűlt, hogy a magyar nyelv oly könnyen
perdűl a római rend szerint s egy Udvardy nevű barátjával
versenyezve kezdte írni a magyar hexametert.<a name="FNanchor_2"
id="FNanchor_2"></a><a href="#Footnote_2" class="fnanchor">2)</a>
Nem csoda, hogy a hexametert kedvelte leginkább a klasszikai
versmértékek között. Ebben írta első versét, ebben nyilatkozott
először előtte nyelvünk zengzetessége, ezen csalta ki nyelvünkből
maga is a legdallamosabb hangot s oly sok addig ismeretlen bájt. A
verselgetésen kívül szabad idejét leginkább olvasmányok töltötték
be. Hogy miféle könyveket olvasott, s azok mily hatással voltak
fejlődésére, inkább csak sejtenünk lehet. Öcscse János <span class=
"pagenum"><a name="Page_22" id="Page_22">-22-</a></span> beszéli,
hogy atyjok könyvtárából szorgalmasan hordotta ki a könyveket s a
többek közt latin klasszikusokat is. De vajon érthette-e már ekkor
Horatius és Virgilius műveit, s hathattak-e e nagy költők szelleme
fejlődésére? A magyar történelmet tárgyazó munkákat alkalmasint
több kedvvel olvasta. Kár, hogy nem tudjuk: vajon foglalkozott-e
lelke a magyar történelem ama nevezetes mozzanataival, melyekből
később költői műveket alkotott? Annyi bizonyos, hogy a fogékony
gyermek lelkében már ébredezett a részvét nemzete multja, az ősi
dicsőség iránt, s erre maga a város is befolyhatott, hol épen
tanult. Az elpusztult Fehérvár, a szent királyok széke, dicső helye
s bús sírja – a mint maga mondja egyik ifjúkori költeményében –
összehasonlítást kelthetett föl benne a mult és jelen között.
<i>Fehérvár</i> czímű költeményét ugyan 1823-ban írta, az akkori
politikai viszonyok hatása alatt, de jó részt a gyermekkori
benyomások töredékeiből. A sírjokból fölkelő s a nemzet pusztulását
sirató királyok látomása már átvonulhatott a tizenöt éves gyermek
álmodó lelkén.</p>
<p>Úgy látszik, hogy 1816 juliusában, midőn bevégezte Fehérvárott
tanulmányait, már el volt határozva jövendője. Ugyan mi pálya
várhatott volna egy gyermekifjúra, ki teljesíti ugyan
kötelességeit, de nem mutat kiváló hajlamot semmi kenyér-tudomány
iránt, csak olvasgat és verseket firkál, a természet szépségein
mereng s az ősi dicsőség napjairól <span class="pagenum"><a name=
"Page_23" id="Page_23">-23-</a></span> álmadozik? Mi más pálya,
mint az írói? Távolról sem sejthette senki, maga legkevésbbé, hogy
tíz év mulva mint nagy költő vonja magára nemzete figyelmét, de az
már bizonyos volt, hogy sikerrel vagy siker nélkül, küzdeni,
szenvedni fog nemzete dicsőségeért.</p>
<hr class="chap" />
<div class="chapter"></div>
<p><span class="pagenum"><a name="Page_24" id=
"Page_24">-24-</a></span></p>
<h2>II.</h2>
<p class="summary">Vörösmarty 1816-ban a pesti gymnasiumban tanul s
egyszersmind gyermekeket tanít. 1817-ben az egyetembe lép. Újabb
olvasmányai s az egyetemi tanárok hatása. Sallay Imre tanulótársa.
Atyja halála. Anyja özvegysége és utolsó évei. <i>A szegény asszony
könyve</i> czímű költeményében anyját rajzolja.</p>
<p>Atyja 1816 novemberében Pestre vitte a gymnasium hatodik
osztályába, az úgynevezett poetica classisba. Itt is keveset
kellett költenie reá; csakhamar alkalmazást nyert egy özvegy örmény
nőnél, kinek két fiát tanította koszt- és szállásért. Azonban az
eddig első eminens fiút, itt már az utolsók között találjuk: az
első félévben 21-ik, a másodikban 25-ik, sőt a következő évben,
mint az egyetemen philosophiai tanfolyamot hallgató, már nem épen
mindenből eminens, bár némely tantárgyból, minő a magyar irodalom
és æsthetika, az elsőbb eminensek között foglal helyet, ebből mint
15-ik, amabból mint 6-ik. Nem csoda. Pesten több idejét vette
igénybe a tanítás, mint Fehérvárott; nagyobb fiúkat tanított s
némely tantárgyat magának is újra kellett tanulnia, hogy
taníthassa. E mellett többet olvasott és verselgetett. Néhány jó
könyvre tett szert: Baróti Szabó <span class="pagenum"><a name=
"Page_25" id="Page_25">-25-</a></span> <i>Aeneisé</i>re, Rájnis
<i>Eclogái</i>ra, Virág <i>Odái</i>ra és Horatiusból fordított
<i>Levelei</i>re. Ekkor ismerkedett meg Révai munkáival is, előbb
verseivel, később nyelvtanával. Mind oly könyvek, melyek nyomot
hagytak fejlődésében. Nemcsak a verselés folytatására buzdították,
hanem látkörét is szélesítették, nemcsak a klasszikai formák,
kivált a hexameter iránti előszeretetét táplálták, hanem sok
tekintetben befolytak a leendő költő nyelvére is. Baróti Szabó
újmódú inversiói, avult és tájszavai hasonló merészségre
bátorították a gyermekköltőt, hogy aztán minden elődénél
szokatlanabbúl és mégis magyarosabban és szebben szólalhasson meg.
Virág műveinek főleg tisztasága és könnyűsége tetszett neki. Már
korán megszokta a szokatlant a tisztaság és könnyűség bájával
egyesíteni. Révait nagy örömmel olvasta és zászlója alá esküdt.
Erre nézve sokat tett az is, hogy az egyetemen a philosophia
tanára, Szücs István, kit kedvelt, Révai híve volt, a magyar nyelv
és irodalom tanára pedig Czinke Ferencz, egy csekély tehetségű és
tudományú ember, a kit ki nem állhatott, Révai ellen küzdött.
Czinke éretlen fecsegései még inkább Révai hívévé tették, kinek
munkái ébresztették föl aztán benne a nyelv körűli behatóbb
tanulmányokat. Zádor így ír Kazinczynak 1825 nov. 7-ről:
«Vörösmartyt Czinke oktatása tette jottistává, s ő a metricusok
között legelőször Édes Gergelyt ismerte, ez után indúlt el azon
pályán, melyen most sasszárnyakon repül. S Czinkének <span class=
"pagenum"><a name="Page_26" id="Page_26">-26-</a></span> és Édesnek
aligha ebből nem áll minden érdemök.»<a name="FNanchor_3" id=
"FNanchor_3"></a><a href="#Footnote_3" class="fnanchor">3)</a></p>
<p>Valóban Vörösmarty a nyelvet illetőleg szerencsés körülmények
között fejlődött. Oly vidéken született, hol tisztán beszélik a
magyar nyelvet, gyakorta érintkezett a néppel, nyelvérzéke
élesedett s fogékony emléke az eredeti szólásmódnak egész
kincstárával gazdagult. Korán megismerkedett nyelvünk tudományos
rendszerével s a legnagyobb magyar nyelvész, Révai nyomán. Első
olvasmánya is oly kevéssé volt Gvadányi, mint Kazinczy. A
gyermekifjút nem tehette elfogulttá se amannak népies, de
ízléstelen magyarsága, se emennek ízléses, de olykor idegenszerű
stilusa. A két túlság között a középúton maradt, s már gyermekkori
benyomásainál fogva hivatva volt, mintegy összeolvasztva az eddigi
irányokat, oly költői nyelvet alkotni, mely ósdiakat és újítókat
egyaránt magával ragadjon. Ifjúkori kísérletein már látszik ez
irány, sőt <i>Sok vész riaszt</i> kezdetű költeményecskéjében is,
mely fönmaradt kísérletei között a legrégibb, alig van nyoma akár a
köznapi, akár a mesterkélt magyarságnak. E költemény 1817-ből való.
Szücs előadása alatt írta a tanteremben, mi azt mutatja, hogy
Pesten már nem figyelt annyit a magyarázatra, mint Fehérvárott. Ez
<span class="pagenum"><a name="Page_27" id=
"Page_27">-27-</a></span> időtájt leginkább epigrammákat és
elegiákat írt, melyeknek nagy részét elégette, mert, a mint maga
mondja, többnyire száraz verselés volt. Fönn említett költeménye is
csak úgy maradt reánk, hogy egyik tanulótársa leírta magának s
ereklyeként őrizte egész napjainkig. Sallay Imre neve e hű
barátnak, ki majdnem oly szeretettel és bámulattal csüngött
Vörösmartyn, mint Johnsonon Boswell. Szerette, bámulta, mindent
megtett érte a mire kérte, sőt midőn Vörösmarty föllépett az
irodalomban, szerencsésnek érezte magát, hogy kéziratát minden díj
nélkül ő tisztázhatja. Hivatala miatt Budán kellett laknia, de
minden héten átjött Pestre megkérdezni Vörösmartyt: irt e valami
újat, van-e tisztázni valója. Jobban tudta Vörösmarty írását
olvasni, mint ő maga; a gyors írás, a sok törlés és javítás miatt
nehezen olvasható kéziratot oly könnyen olvasta, mintha saját szép
írása lett volna. Kár, hogy e hű ember nem vitt naplót, mint
Boswell; később ugyan, 1865-ben, emlékezetből összeírt egy pár ív
jegyzetet Vörösmartyról, de nagyon hézagosan s nem oly érdekesen,
mintha naplót visz vala.<a name="FNanchor_4" id=
"FNanchor_4"></a><a href="#Footnote_4" class="fnanchor">4)</a>
Mennyi adatunk volna most Vörösmarty ifjú- és férfikorára, míg így
csak egy pár jegyzet, néhány levél és szóbeli hagyomány mindaz, a
miből meríthetünk. <span class="pagenum"><a name="Page_28" id=
"Page_28">-28-</a></span></p>
<p>Az 1817-ik év más tekintetben is nevezetes volt a már egyetembe
lépő ifjúra nézve. Nemcsak a tanulmányok érlelték, hanem a
szenvedések is, s megkezdé küzdelmét az élettel. Atyja egy pár év
óta elvesztette minden vidorságát. Gond nyomta, aggodalmak
kínozták. Kilencz gyermeket kellett fölnevelnie s az 1814–1815-ki
szűk termések nagyon megrontották haszonbérletét s csak a
legnagyobb szorgalom és takarékosság menthették meg a bukástól. Ide
járult még beteges állapotja is. 1816 őszén a fehérvári vásáron
meghűlt, forró lázba esett, melyből kigyógyult ugyan, de annyira
elgyöngűlt, hogy tavaszig nem léphetett ki a szobából. Tavaszra
jobbra fordúlt egészsége, a termés is szépen mutatkozott, mi jobb
kedvet öntött belé. Azonban egészsége még nem állott teljesen
helyre. Unokaöcscse, Vörösmarty Ferencz, pesti ügyvéd, juliusban
meglátogatván, azt tanácsolta neki, hogy jó volna, ha közölné baját
jelesb orvossal, ezért ránduljon be vele Pestre. Elfogadta a
tanácsot, a pesti orvosok egyik legjelesbikéhez folyamodott, kinek
orvosságát még az nap bevette s másnap délután meghalt.</p>
<p>E halál az egész család pusztulását vonta maga után. A boldogult
még betegeskedése idejében úgy rendelkezett, hogy ha meg találna
halni, hagyjanak föl a falusi gazdálkodással; mindent, mi Velenczén
van, tegyenek pénzzé, az adósságokat fizessék ki, a mi megmarad,
adják be az árvapénztárba. Így ez összeg kamatjából s a fehérvári
ház, föld és szőlő <span class="pagenum"><a name="Page_29" id=
"Page_29">-29-</a></span> jövedelméből valahogy csak elélhetnek,
különben bajosan. Az özvegy máskép cselekedett. Képzelődése és
kedélye után indúlt, s reményét jó szándékával táplálta. Hogyan
hagyja el Velenczét, hova annyi édes emlék köti, a jó szomszédokat,
kik szeretik, betegeit, kik áldják, kedves teheneit, melyeknek
tejéhez nincs fogható, a szőlőt, melyet férje ültetett, az erdőt
mezőt, hol minden gyógyfüvet ismer; hogyan menjen Fehérvárra,
idegenek közé, városba, melyet soha sem szokott meg? Aztán azt
hitte, hogy mivel jó gazdasszony, jó gazda is lehet, képes lesz
pótolni férjét s fentartani a családot eddigi állapotjában.
Megtartotta a haszonbérletet s két nagyobb leányával gazdálkodni
kezdett? Azonban nem sokáig folytathatta, minden év rosszabbul
ütött ki, s minden évben kisebb-kisebb haszonbérletre szorult. De
szegényedése mellett sem mondott le szokásairól. A ház
egyben-másban, legalább külsőleg, most is a régi jobb állapotra
emlékeztetett. Vendég nem igen járta már, de azért a gazdasszony
serénykedett, konyhája folyvást jó hírben állott, s a koldus most
sem léphette át vigasz nélkül küszöbét. Alig telt el öt év s már
majd mindent el kellett adni, előbb a fehérvári házat és szőlőt s
így tovább. A szegény özvegy nem hogy fiait segíthette volna, hanem
maga is szükséget látott. Gyermekei szétszóródtak a világban.
Mihályt a véletlen, vagy gyámja, Vörösmarty Ferencz, gondoskodása,
a Perczel-családhoz juttatta nevelőnek; János, végezve a
gymnasiumot, gazdasági szolgálatba <span class="pagenum"><a name=
"Page_30" id="Page_30">-30-</a></span> lépett; a többiek a
rokonsághoz vagy jó emberekhez vonták magokat, hogy ne legyenek
anyjok terhére. Az özvegy egyedűl maradt bánatjával. Ott tengődött
Velenczén, alig maradt valamije, leginkább azon csekély segítségből
éldegélt, melyet két nagyobbik fia küldött neki koronként. Az önvád
és elhagyottság szomorúvá és betegessé tették. Mindent elvesztett,
csak imádságos könyve maradt meg, ebben keresett és talált
vigasztalást. Imádkozva, betegeket gyógyítva töltötte napjait.</p>
<div class="poem">
<div class="stanza"><span class="i0">És ha néha sorsa
fordúl,<br /></span> <span class="i0">Gazdálkodni még most sem
tud,<br /></span> <span class="i0">Ha neki van, másnak is
jut;<br /></span> <span class="i0">Jobb időkből rosz
szokása:<br /></span> <span class="i0">Hogy a könnyeket ne
lássa,<br /></span> <span class="i0">Megfelezni kis
kamráját,<br /></span> <span class="i0">S maga gyakran szükséget
lát.<br /></span></div>
</div>
<p class="i0">Írja róla költőnk 1847-ben egyik költeményében,
melynek czíme <i>Szegény asszony könyve</i>. Mi mélyen hathatott a
jó fiúra anyja szenvedése. Huszonöt év múlva sem feledi e kegyes,
szomorú arczot s oly élénken, oly bensőséggel rajzolja, mintha épen
akkor jött volna látogatásából. Valóban e költemény nemcsak
Vörösmarty legszebb költeményeinek egyike, hanem kedélyre,
bensőségre, s a mi ezzel együtt jár, egyszerűségre nézve, majdnem
mindent felülmúl, a mit valaha írt. Ha nem volna más adatunk arra,
hogy Vörösmarty nagyon szerette anyját, e költemény <span class=
"pagenum"><a name="Page_31" id="Page_31">-31-</a></span> is elég
bizonyság lenne reá; ha nem írt volna semmi mást, ez talán magára
is föntartaná nevét költészetünk történetében, mert a valóság és
eszmény, a kedély és phantasia szerencsés vegyületének oly
szüleménye, mely más irodalmakban is a ritkább jelenségek közé
tartozik.</p>
<p>Fiai jobb sorsával az özvegyre is jobb napok derültek. Mihály-
és Jánosnak első gondjok volt anyjokat kiemelni a nyomorból s
bevinni Fehérvárra, hol közelebb lehet gyermekeihez, mert közűlök
négy ott lakott. János itt tisztességes lakást fogadott számára,
sőt közköltségen tehenet is vettek neki, hasonlót a régihez, mert a
jó tej kedves eledele volt. Mindamellett nem maradt Fehérváron
sokáig; nem tetszett a város, faluhoz szokott s ismét oda
kívánkozott vissza. Ekkor János, Mihály tanácsára, Gárdonyba vitte
ki, hol egy nemes úr adósuk volt s ennek fejében örömest adott az
özvegynek lakást és földet. Azonban itt sem találta magát jól.
Velenczét, a jó szomszédokat, férje kedves szőlőjét nem tudta
felejteni. Rosszabb kedve volt, mint a nélkülözés napjaiban, s
mintegy hervadni látszott. Végre sírva vallotta meg fiainak, hogy ő
csak Velenczén lehet egészséges, közel a szőlőhez, hova mindennap
kijárhat sétálni, mint régen, bárcsak ezt a szőlőt ne kellett volna
eladni, bárcsak élne édes-atyátok – Istenem, hova juttattalak
benneteket! És keservesen sírt, siratta férjét, magát és fiait. A
fiúk nem nyughattak, míg a szőlőt vissza nem szerezték s anyjoknak
közel hozzá <span class="pagenum"><a name="Page_32" id=
"Page_32">-32-</a></span> lakást nem béreltek. Boldoggá tették. A
jó özvegy megelégedve élte le utolsó éveit. Otthon volt újra s úgy
tetszett neki, mintha a régi jó idők visszatérnének. A magáéból
élhet, férje szőlőjébe járhat, ismét aszalhat, befőzhet,
gyógyfüveket száríthat, tapaszokat, kenőcsöket készíthet, s fiait
egy kis vendégségre várhatja. A fiúkra is jól hatott, hogy midőn
anyjokat látogatják, egyszersmind gyermekségök emlékhelyéhez
vándorolhatnak. Rájok is elragadt anyjok boldog csalódása. Jól
ismert hegyek, fák és arczok köszöntötték, a kapuban anyjok
fogadta, s mert hatvan éves korában is alig volt ősz hajszála,
majdnem az az alak állott előttök, ki régen iskolás
gyermekkorukban. Úgy tetszett nekik pillanatra, mintha még
virágoznék az atyai ház vendégszeretete, jólléte. Anyjok megvont
magától a mit lehetett, csakhogy látogató fiait jól fogadhassa.
Bőségben úszott az asztal, s kivált Mihály kedvencz ételei soha sem
hiányoztak. Mihály épen azért, mert nem akarta anyját szegényíteni,
ritkábban látogatta, egy évben kétszer; az anya viszont épen azért,
mert fia ritkán látogatta, még inkább kitett gazdasszonyi
becsületeért. Mihály mindig hozott neki Pestről valamit, ha egyebet
nem, legújabban kijött munkájának csinosan bekötött példányát. A jó
asszony örűlt fia hírének, könnyezve nézegette a szép könyvet, el
is olvasott belőle néhány lapot, de nagyon elszokott már a világi
olvasmányoktól, a fellengős nyelvet sem értette eléggé, hamar
félretette és ismét imádságos könyvét vette elő. És <span class=
"pagenum"><a name="Page_33" id="Page_33">-33-</a></span>
imádkozott, hálát adott Istennek, hogy fiai jól-rosszul, de
elhelyezvék; János épen oly jeles gazdatiszt, mint Mihály író;
Mihály már olyan állapotban van, hogy évenként kétszáz váltó
forinttal segítheti, a mennyi épen elég néki, s még a szegényeknek
is juttathat belőle valamit.</p>
<hr class="chap" />
<div class="chapter"></div>
<p><span class="pagenum"><a name="Page_34" id=
"Page_34">-34-</a></span></p>
<h2>III.</h2>
<p class="summary">Vörösmarty mint a Perczel-fiak nevelője, első
ízben 1817–1822. A Perczel-család. Jogi vizsgálatai az egyetemen.
Olvasmányai Pesten. Barátjai Börzsönyben: Egyed Antal, Klivényi
Jakab, Teslér László. Első drámai és epikai kisérletei: <i>Zsigmond
király, Ypsilon-háború, Hűség diadalma</i>. Lyrai költemények.</p>
<p>Azonban midőn költőnk körülményeihez képest ily jelentékeny
összeggel segítette anyját, már harmincz éves férfiú volt s az
akadémia rendes tagja. Azon évben, mikor atyja meghalt, nem
tehetett érte többet, mint hogy nem vált terhére s néhány
forintocskát takarított meg számára. Magának is kevés volt, csak
hogy élhetett és tanúlhatott. Szerencsére már 1817 novemberében a
Perczel Sándor házához jutott, mint három kisebb fiának
nevelője.</p>
<p>Az atyja halálán búsongó s anyja és testvérei sorsán aggódó ifjú
idegennek és szerencsétlennek érezte magát az úri háznál. Atyja
sírjához ez időtájt írt ódája nemcsak a kegyelet sóhajtása, hanem a
búskomolyságé is. Nem dobogott feléje részvevő kebel, hideg
arczokkal találkozott. Perczel Sándor katonaviselt ember, vagyonos
és büszke nemes úr volt s kissé nyers modorú; fiai: Sándor, Móricz
és Miklós tehetséges, de vásott úrficskák, kiket az atya útasítása
<span class="pagenum"><a name="Page_35" id=
"Page_35">-35-</a></span> szerint is kemény regulába kellett
tartani. A fiatal és tapasztalatlan nevelő sokat bajlódott. Nem sok
kedve volt nevelősködni s nagy fáradságába kerűlt a tanítás. Midőn
1848-ban b. Eötvös, mint vallás- és közoktatásügyi miniszter, a
magyar nyelv és irodalom egyetemi tanszékével kinálta meg,
visszautasította, azt mondván, hogy nem született tanárnak, ifjú
korában eleget kínlódott, vén napjaiban hagyjanak neki békét. A
tizenhét éves ifjú nem beszélhetett így. A szükség és becsület
kívánták, hogy megfeleljen a szülék bizalmának. Megszokta és
kibékült pályájával. Megszerette a család s ő is a családot,
melynek lassanként mintegy tagjává lőn. Az öreg Perczel katonás
modora mellett jószívű ember volt, és mit Vörösmarty nagyra
becsült, részvétet tanúsított a magyar irodalom iránt, s mi akkor
is most is kevés magyar nemesnek szokása, magyar tudományos
folyóiratot is járatott, a <i>Tudományos Gyüjteményt</i>. Perczelné
csakhamar különös szivességet mutatott Vörösmarty iránt, a melyet
ez ragaszkodással viszonzott. A <i>Kis gyermek halálára</i> írt
költeménye (1824) Perczelné vigasztalására készült, a ki egyik
korán meghalt gyermekét siratta. A fiúk, ha sok gondot okoztak is a
fiatal nevelőnek, becsűlték és ragaszkodtak hozzá, s e viszony még
akkor is fenmaradt, midőn már kikerűltek keze alól. Híven
látogatták vagy fölkeresték levelökkel kedves tanítójokat.
Vörösmarty iratai közt nem egy levelet találhatni hajdani
tanítványaitól. Sándor, ki katona lett, 1831-ben így ír
<span class="pagenum"><a name="Page_36" id=
"Page_36">-36-</a></span> neki Milanóból: «Kérem barátom uramat
egynéhány sorral tudósítani régi tanítványát, kiben még azon magyar
vér folyik, melyet barátom uram bele öntött». Móricz, ki
1848–49-ben a magyar forradalomban mint tábornok nevezetes szerepet
játszott, viharos élete majd mindenik korszakából tudósítja kedves
drága barátját. Hálát és tiszteletet lehelnek levelei; elismeri,
hogy Vörösmarty adott először irányt hazafiúi tüzének s várva várja
kedves barátja szívet és lelket tápláló levelét. Vörösmarty hasonló
szeretettel viszonozta hajdani tanítványai hajlamát. Miklósnak
1849-ben úgyszólva életét menté meg, midőn ez Aradon mint
katonatiszt Damjanichcsal, minden katonai fegyelmet sértve,
szenvedélyesen összetüzött. Damjanich már kiadta az elfogató
parancsot s katonai törvényszék elébe akarta állíttatni.
Vörösmarty, meghallván ez eseményt, kérte Damjanich barátjait, hogy
vessék közbe magokat s mentsék meg e derék, de meggondolatlan ifjú
embert. Ezek azt tanácsolták, hogy tegye ezt ő maga; Damjanich
tiszteli őt, mint költőt, s kérése sikeresebb lehet, mint bárkié.
Vörösmarty csakugyan elment Damjanichhoz, ki nagy tisztelettel
fogadta, tüstént teljesítette kérését s örűlt, hogy szolgálhat
neki. Móriczért is mindent megtett, mit tehetett. Csillapítá,
mérséklé őt, ki mindig a szélső baloldalon foglalt helyet, s bár
politikai véleménykülönbség volt köztök, senki sem mentette, védte
hívebben ez annyiszor megtámadott szónokot, mint a hajdani nevelő
és barát. <span class="pagenum"><a name="Page_37" id=
"Page_37">-37-</a></span></p>
<p>Nyolcz évig nevelősködött a Perczel-háznál, első ízben 1817
novemberétől 1822 novemberéig, másod ízben 1823 novemberétől 1826
augustusáig. Az első három évben Pesten lakott növendékeivel s
egyszersmind elvégezte az egyetemen a philosophiai tanfolyamot.
1820 végén leköltözvén Perczel börzsönyi jószágára, ő is vele ment
s magán szorgalommal két év s egy pár hónap alatt tanúlta meg a
három évre szabott jogi tanúlmányokat, melyekből félévenként
vizsgálatot állott ki a jogi kar előtt. Iratai közt talált
bizonyítványai szerint mind a négy vizsgálaton kitünő osztályzatot
vívott ki, kivévén az elsőt, melyen csak az észjogból nyert
kitünőt, s a többiből első osztályt.</p>
<p>E két évet fiatalsága legvesződségesb éveinek nevezte mindíg,
mert sok mindent kellett tanítnia és tanulnia, mindamellett
szakított időt arra is, hogy költői hajlamának áldozhasson.
Tulajdonkép ekkor kezdődik meg költői tehetségének fejlődése, mely
mind nagyobb arányokat vesz. Míg 1820-ig Pesten lakott, úgy
látszik, egyetlen íróval sem ismerkedett meg személyesen. Talán
csak az öreg Virág Benedeket látogatta, ki örömmel fogadott s
áldással bocsátott el magától minden írogatni kezdő lelkesb ifjút.
Legalább ezt látszik mutatni az a bizalmas hang, mely Virághoz
1822-ben írt episztoláján elömlik. Tanulótársai közt sem volt
senki, ki írogatott volna, vagy a kitől némi szellemi hatást vehet
vala. Csak egy Maróthy nevű orvosnövendék volt reá hatással,
<span class="pagenum"><a name="Page_38" id=
"Page_38">-38-</a></span> ki keleti nyelveket tanúlt s keletre
készűlt, a magyarok őshazája fölkeresésére. 1824-ben el is indúlt,
azonban Törökországnál nem ment tovább, Konstantinápolyban mint
orvos telepedett le. Vörösmarty maga is foglalkozott ez eszmével és
sokáig sajnálta, hogy nem vándorolhatott ki barátjával. Volt a
korban valami, a mi a sivár jelenből a múlt felé vonzotta az
elméket: a fölébredt hazafi-fájdalom és büszkeség érzése, a
búskomolyság és ábránd különös vegyülete, melyet a költészet
táplált, a tudomány szentesített. Horvát István a magyar ős kérdés
vizsgálatába merűlt s csodás fölfedezéseit lelkesűlve várta az
egész nemzet. Kőrösi Csoma Sándor már elindúlt keresni az ős hazát,
s a mint látszik, számos fiatal ember keblét dobogtatta hasonló
vágy. Csaknem egyszerre négy költő ajkán zendűlt meg az ősi
dicsőséget magasztaló eposz, s jellemző, hogy e költők
legkitünőbbike, mielőtt nagy művéhez fogott volna, keletre akart
bujdosni, mint Kőrösi Csoma, s miután megírta <i>Zalán futásá</i>t,
Horvát István őstörténelmi vizsgálódásai nyomán, elméjében egy új
eposz tervét forgatta, melynek az ősi haza lett volna színhelye.
Máskülönben buzdítás, versenytárs nélkül, magára hagyva állott az
ifjú költő a nagy városban s csak naponként szaporodó olvasmányai
ébresztették munkásságra. Kisfaludy Sándor, Dayka és Berzsenyi
munkái akadtak kezébe, s tanúja lőn Kisfaludy Károly drámai
diadalainak a pesti szinpadon, melyek nagy hatást tettek reá. Többé
nem Virág volt legkedvesebb <span class="pagenum"><a name="Page_39"
id="Page_39">-39-</a></span> költője, hanem Berzsenyi; s nem
óhajtott semmit sovárabban, mint hogy drámákkal ajándékozhassa meg
nemzetét. Ódákat írt s néhány kisebb szinműbe kezdett, melyeket nem
végzett be. Ekkor kezdette meg <i>Salamon király</i> drámáját is.
Úgy látszik, erről azt hitte, hogy főműve lesz. Elhatározta
magában, hogy bevégzi s ha sikerűl, ezzel lép a közönség elébe.</p>
<p>Ily hangulattal és törekvéssel utazott le 1820-ban
tanítványaival Tolnamegyébe, egy Bonyháddal határos pusztára,
Börzsönyre. E falusi magányban töltött két év nagy befolyással volt
fejlődésére. Épen azt találta meg itt, mit Pesten hiában keresett:
könyveket és írótársakat. Perczel Sándornak itt szép könyvtára volt
s Bonyhádon két pap lakott, Egyed Antal, a plébános, és Teslér
László, a káplán, kik mindketten irodalmi tanúlmányokkal
foglalkoztak. Kissé távolabb élt egy másik barátja, Klivényi Jakab,
kivel már régebben ismerős volt s ki szintén verselgetett. E három
pap lett Vörösmartynak társasága, közönsége, barátja, bírálója,
versenytársa, kikre mindig hálával emlékezett. Körükben találta
magát legjobban, könyvtárokból tanúlta ismerni az újabb és régibb
magyar irodalmat, általok ismerkedett meg a külföldi költőkkel,
tőlük vett ösztönt költői pályája folytatására, s mert nevezetes
költőt jósoltak belőle, önbizalomra ébredt félénk geniusza.</p>
<p>Mind a három pap különböző jellemű és tehetségű volt, de
mindenik buzgó hazafi s testestül-lelkestül <span class=
"pagenum"><a name="Page_40" id="Page_40">-40-</a></span> híve a
nemzeti irodalomnak. Megható jelenet, hogy mily nevezetes szerepet
játszott a magyar katholikus alsóbb klerus nemzeti irodalmunk újjá
születése korszakában, sokkal nevezetesebbet, mint a protestáns. A
szegény szerzetesek, plébánosok és káplánok főpapjaiknak hagyva a
fényt s a protestánsokkal való torzsalkodást, az éledő nemzetiség a
zsendülni kezdő irodalom nevében egyesűltek a világi
protestánsokkal. Érezték, hogy van egy pont, hol főleg csak
keresztyéneknek és magyaroknak kell lennünk s az egyházi irodalmon
kívül is élhetni Isten dicsőségére, a nemzetiség, művészet és
tudomány igaz érdekeit szolgálva. Faluditól Czuczorig hány
nevezetes író állott elő e lelkes phalanxból; e mellett mindenütt
ott találjuk őket, hol az irodalom ügye forog kérdésben. Berzsenyi
versei kiadására néhány katholikus papnövendék gyűjt segélyt,
Kazinczyt örömriadással fogadja Pannonhalma, Kisfaludy Károly
<i>Auróra</i>jának legbuzgóbb terjesztői leginkább fiatal
katholikus papokból telnek ki.</p>
<p>E derék férfiak közé tartoztak Vörösmarty barátjai is. Köztök a
legfiatalabbik, Klivényi, Pécsen lakott, de 1822 óta folyvást
levelezésben állottak egymással. Az ifjú pap mindent elpanaszolt
barátjának, s bánta, hogy pappá lőn. Vörösmarty vigasztalta s
egyszersmind megküldte neki nagyobb munkáit. Klivényi köszönte a
vigaszt, köszönte a munkát, mely vigasztalóbb amannál. Ő is küldött
viszonzásul egy pár verset, kivált római epigrammokat. Panaszolt
püspökére, <span class="pagenum"><a name="Page_41" id=
"Page_41">-41-</a></span> ki nem szereti a költőpapot, kivált ha
drámát ír. Lassanként kibékült sorsával, felhagyott a panaszszal,
fel a költészettel is, de annál inkább lelkesítette ifjú barátját,
kinek halhatatlanságot jósolt.</p>
<p>Egyed leginkább a régi klasszikai irodalommal foglalkozott.
Ovidiust fordította, elegiákat írt s egy nagy eposzhoz akart fogni.
Szigorú erkölcsű, de vidám férfiú volt, ki örömest barátkozott a
fiatal emberekkel. Vörösmarty gyakran átrándult hozzá s alkalmasint
tőle kapta meg Zrínyit Kazinczy kiadásában, Homért Vályi Nagy
fordításában, Tassót a Tanárkiéban; ez utóbbi annyira megnyerte
szeretetét, hogy kedvéért megtanúlt olaszul s nem sokára az
eredetiben olvasta. 1822-ben Paksra költözvén Egyed, leginkább
levelezés által tartották fel a régi viszonyt. Versben leveleztek.
Vörösmarty első levelében mélyen sajnálja barátja távoztát, az
utolsóban kéri, hogy legyen tovább is buzdítója, ébresztője.
Tulajdonkép egymást buzdították. Vörösmarty nemcsak hogy az ő
szívességéből olvasta a három nagy epikus költőt, Homért, Tassót és
Zrínyit, hanem tőle vette az első ösztönt az epikai költészetre is.
Egyed az «Ősi hadak rendjét» akarta írni, eposzt majd Árpádról,
majd Nádasdyról, a hét éves háború egyik hőséről. Vörösmarty
folyvást tudakolta mennyire haladt már a munka. Fájdalom, volt reá
a válasz, még meg sincs kezdve, mert helyzete nem adott hozzá
könyveket. Valósággal ihlete hiányzott. Vörösmarty nem emlegette,
hogy ő is akar írni, de már kész volt epikai <span class=
"pagenum"><a name="Page_42" id="Page_42">-42-</a></span> első
kísérletével, a <i>Hűség diadalmá</i>val, bár ekkor még nem sejté,
hogy egy év múlva ő fogja megénekelni Árpád csatáit, mire Egyedet
annyira buzdította.</p>
<p>A mint Egyed eposzi tervekkel foglalkozott, melyeket ifjú
barátja írt meg: úgy készült Teslér a drámai pályára, gazdagítva
könyvtárát az újabb kor legnevezetesb drámaíróinak munkáival,
melyeknek Vörösmarty vette leginkább hasznát. Ifjabb levén
Egyednél, szorosabb baráti viszony fűződhetett közte s Vörösmarty
között; e mellett Teslér leginkább az újabb kor irodalmát tanulta,
melyből az ifjú költő majd semmit sem ismert. A két ifjú a fiatal
szív lángolásával ragaszkodott egymáshoz. Teslér nemcsak idősb,
hanem míveltebb is volt, mint ifjú barátja. Nem csak görögül
tudott, hanem németül, francziául és olaszul is, szépen hegedűlt s
már levelezésben állott Kazinczyval, kinek leveleit még a
külalakban is utánozni igyekezett. Minden pénzét könyvre és
hangjegyre költé; többet olvasott, mint írt. Készen állott ugyan
már egy drámája, de csak egy pár kisebb költeményt bocsátott közre
álnév alatt. Előbb Bonyhádon káplánkodott, majd Pinczehelyen,
később székcsői plébános lett s végre bükkösdi. De bár hova ment,
mindenünnen küldötte könyveit Vörösmartynak s híven fölkereste
levelével. Tőle olvasta Vörösmarty Shakespearet, Schillert,
Goethet, Kazinczyt s az <i>Erdélyi muzeum</i>ot. Meglátogatták
egymást, s ha távol voltak, egyik levél a másikat érte. «Édes
örömmel <span class="pagenum"><a name="Page_43" id=
"Page_43">-43-</a></span> voltam mindíg társaságodban – írja neki
Teslér 1820 végén – mert beszédünk csak a haza, csak a literatura
volt. Ha örömmel láthatnám kelni mindezeket, ha dicsőn
lefizethetnők mi is adónkat.» Ösztönzék és bírálták egymást, még
pedig ritka őszinteséggel. Néha összetűztek, de hamar megbékéltek.
Teslér Vörösmarty <i>Salamon</i>jának első kidolgozását nem találta
elég magyar jelleműnek, e mellett ismételte azt a tanácsot, melyet
neki Kazinczy adott: «Tartsd meg a cothurnusi lépdelést». Még más
hibákat is fedezett föl benne, melyek részint nem hibák, részint
pedig nem a legfőbbek. Vörösmarty rossz néven vette a bírálatot s
polemizálni kezdtek egymással levélben. Ifjú költő nem igen tűri a
gáncsot, ha még oly csöndes, szerény természetű is, minő Vörösmarty
volt. Teslér mentegetőzött s egy pár bókkal igyekezett szelidíteni
kritikáját. «Vedd föl azt – írja neki 1823 márcziusában – hogy mi
közönségesen a magunk szüleményeit nem tudjuk azzal a birói szemmel
nézni, melylyel kellene, vagy ha tudjuk is azt, úgy bánunk vele
mégis, mint ama lágy atya, ki fiainak mindeneket megenged. Az én
első drámám, tudom azt jól, hogy egy pipa dohánynál többet nem ér,
mégis szeretem; az pedig nagyobb ördögség, hogy a mint azt először
csináltuk, ha kész, már segíteni nem tudunk rajta, még csak sokat
változtatni sem. Így vagyok én <i>Pákozdy</i>mmal; tudom, hogy
rossz s hogy hol a hiba, s azt változtatni még sem tudom… Én azt
hiszem és tudom, hogy te hazánknak nagyobb embere <span class=
"pagenum"><a name="Page_44" id="Page_44">-44-</a></span> fogsz
lenni, mint Racine és Corneille, ennek pedig első darabja gyönge
volt s azé meg rossz.» Így bírálta és szerette egymást a két barát.
Teslér érezte, hogy nem költőnek született, fájdalmas resignatióval
felhagyott a költészettel, de mindig oly részvéttel kísérte barátja
munkásságát, mintha saját jövőjéről volna szó. A Vörösmarty
dicsőségében kereste a magáét s midőn <i>Zalán futása</i>
megjelent, a betelt vágy lelkesült örömével írta neki: «A haza
nevében köszönöm neked, az egeknek pedig hála <i>Zalán</i>odért, s
érte ezerszer csókollak, ezerszer ölellek és áldalak. Horváttól
régen vártuk s te adtad azt előbb, melynek híjával valánk; vedd
érte köszönetemet. Értsd pedig röviden: <i>Cserhalmo</i>d a
kritikát jobban kiállja, de szíveink jobban <i>Zalán</i>hoz
nyulnak. Köszönöm, köszönöm barátom, s hidd el, azt volna kedvem
eldallani szent Simeonnal: Domine, nunc dimittis servum tuum in
pace.»<a name="FNanchor_5" id="FNanchor_5"></a><a href=
"#Footnote_5" class="fnanchor">5)</a></p>
<p>Így fejlődött a huszonkét éves Vörösmarty a magányban, önerején,
a barátság virrasztó gondjai alatt. Szabad idejét a költészetnek,
barátságnak és természetnek áldozta. A hajnal vagy alkony gyakran
találta őt, puskával vállán, a bonyhádi erdőben. Inkább bolyongott,
mint vadászott s andalgott a gyönyörű tájon, a mely, mint Egyednek
írta, épen megegyezett csendes örömű lelkével. Klivényihez írott
költői levelében <span class="pagenum"><a name="Page_45" id=
"Page_45">-45-</a></span> is emlékszik ez álmodozó bolyongásokról.
Mélyen emlékébe nyomultak e szép tájképek s még hat év múlva is,
<i>Széplak</i> gyönyörű bevezetésében, hozzájok sóhajtoz vissza.
Változó érzések között hánykodva, egyszer a világba vágyott, a
puszta magányosság bús fiának nevezte magát, máskor megnyugodva
írta Egyednek: «Munkára virradok, avval nyugszom el: szünetem igen
kevés. Ha fogynak dolgaim, újjakat keresek, mert ezek elszórják
némely aggodalmimat. Csüggesztő kedvetlenség ritkán hat szivemre:
mert tudok bízni jó Istenemben, s míg ez így marad, nem tartok
semmitől. Az unalom ellen csak egy rendű foglalatosságom is elég
oltalom, változó érzéseim pedig, melyeket a költészet (szabad
legyen mondanom) lelke még tündériebbekké tesz, azt egészen
ösmeretlenné teszik előttem.»<a name="FNanchor_6" id=
"FNanchor_6"></a><a href="#Footnote_6" class="fnanchor">6)</a></p>
<p>Azonban folyvást dolgozott s mindinkább ébredezett írói
becsvágya. 1821 őszén egy kirándulás tanítványaival Baranyába és
Somogyba, a Perczelekkel atyafias Somsich-családhoz, szintén
táplálta költői lelkesülését. Baranyában Siklós várának szemlélete
egy egész drámai trilogia eszméjét ébreszté benne, a melynek első
részét, <i>Zsigmond</i>ot, 1823-ban be is végezte, a másodikat, a
<i>Bujdosók</i>at, 1825-ben írta meg, a harmadik egészen elmaradt.
Somogyban Zrínyi várának romja egy <i>Szigetvár</i> czímű ódára
lelkesítette.<a name="FNanchor_7" id="FNanchor_7"></a><a href=
"#Footnote_7" class="fnanchor">7)</a> <span class=
"pagenum"><a name="Page_46" id="Page_46">-46-</a></span> 1822
novemberéig már jókora füzet lyrai költeményt írt össze, ezenkívül
két drámát, <i>Salamon</i>t s az <i>Ypsilon-háború</i>t, mindkettőt
1821-ben, s egy költői beszélyt, a <i>Hűség diadalmá</i>t 1822-ben.
Meglátszanak rajta újabb olvasmányai s fejledezni kezd eredetisége
is. <i>Salamon</i>járól itt nem lehet ítélnünk, mert újra dolgozva
adta ki később, de 1823-ban írt, át nem dolgozott s ki nem adott
<i>Zsigmond</i>jából úgy látszik, hogy nem ismerte még a színpadot
és Shakespeare olvasása nem a tragikai conceptió, a gyors
cselekvény, az éles jellemzés iránti érzéket fejté ki benne, hanem
csak a nemzeti történelem dramatizálásának hajlamát. Shakespearet
inkább csak a külsőségekben utánozta, egészen a színek gyakori
változásáig. Azonban a dictió méltóságára, a jambusok
hangzatosságára nézve már ekkor felülmúlt minden magyar drámaírót.
A mi <i>Ypsilon-háború</i> czímű nyelvészeti bohózatát illeti, az
annak, a minek írta, eléggé sikerűlt, minden esetre sikerűltebb,
mint ifjúkori drámai kísérleteinek bármelyike. A mű személyei
betűk, a Verseghy <i>y</i>-na és Révai <i>j</i>-je versenyeznek
egymással, a míg végre Révai szerint dől el a dolog. Még akkor nem
volt eldöntve helyesírásunk legfőbb kérdése: vajon egészen a
kiejtés szerint írjunk-e, mint Verseghy hirdette, vagy pedig
feltüntessük a szóképzés és ragozás betűit, a mint Révai tanította
<span class="pagenum"><a name="Page_47" id=
"Page_47">-47-</a></span> vajon <i>láttyá</i>-t, <i>hallyá</i>-t
írjunk-e, vagy <i>látjá</i>-t, <i>halljá</i>-t. Vörösmarty, mint
Révai buzgó híve, azt hitte, hogy a komikai tárgyalás csak
használhat a komolyan már eléggé megvitatott kérdésnek. Valóban a
száraz nyelvészeti kérdést oly élénken, oly komikain tárgyalja,
hogy figyelmünk, jó kedvünk egy perczig sem lankad. Majdnem
cselekvénynyé emelkedik a vita s a betűk egész szenvedélylyel
küzdenek. Már magának az eszmének különössége fölébreszti
kíváncsiságunkat s nem remélvén, hogy valami derekas válhassék
belőle, annál kellemesebben élvezzük a sikert.</p>
<p>Lyrai költeményei nagyrészt csekély becsű kísérletek, a melyeken
előbb Virág, aztán Berzsenyi hatása érzik. Messze marad
mindkettőtől, kivált ez utóbbitól, bár később is eszébe jut néha
Berzsenyi koszorújáért versenyezni. Csodálatos, ez inkább költői
gyakorlatokban, mint költeményekben nem érezhetni Vörösmarty
szellemét, sőt nyelvének erejét sem mindenütt. Mintha a klasszikai
óda egészen ellenkeznék modern szellemével s geniusza elhagyná e
téren. Klasszikai modorban írt ez ifjúkori ódáiban csak abban
mutatkozik eredetisége, hogy egészen szakít a mythologiával, sőt a
klasszikai eszménynyel is. Dalaiban már több eredetiség
nyilatkozik. A <i>Völgyi lakos</i>ban és <i>Szánakozó</i>ban új
hang csendűl fülünkbe. De nyelvének erejét leginkább hexametereiben
érezzük, melyek már akkor is a legjobb magyar hexameterekkel
versenyeznek, míg végre a <i>Hűség</i> <span class=
"pagenum"><a name="Page_48" id="Page_48">-48-</a></span>
<i>diadalma</i> czímű epikai kísérletében, mind tárgyra, mind
szellemre nézve előttünk áll a romantikus költő, kit az ó-világhoz
csak a külső forma köt, s egész arczával az új világ felé
fordúlt.</p>
<p>Íme ez ifjúkori kísérletek néhány jellemvonása, melyek a későbbi
Vörösmartyra emlékeztetnek! Mindamellett a legélesebb szemű
kritikus sem jósolhatta volna belőlök, hogy az ifjú, ki ezeket
írja, egy pár év múlva forradalmat idéz elő a magyar irodalomban:
kiveszi Kazinczy kezéből a magyar költői nyelv megalapítását, s a
mit a Kisfaludyak csak megmozgattak, a képzelet szabadsága s a
nemzetiesb irány nagy eszméinek teljesebb diadalához tör útat.
Honnan e gyors fejlődés? Ki mondja meg? De annyi bizonyos, hogy
Vörösmarty geniusza még ekkor nem találta meg se tárgyait, se
formáját. Két erős szenvedélynek kellett ide ragadnia, a
hazafi-fájdalomnak és a szerelemnek: a következő 1823. évben e két
érzés tölti be egész lényét és hozzá fog <i>Zalán
futásá</i>hoz.</p>
<hr class="chap" />
<div class="chapter"></div>
<p><span class="pagenum"><a name="Page_49" id=
"Page_49">-49-</a></span></p>
<h2>IV.</h2>
<p class="summary">Vörösmarty Görbőn mint patvarista. Az
<i>Elbúsult deák</i> czímű drámája. Első föllépte a
<i>Koszorú</i>ban. Az 1823-ki politikai mozgalmak hatása. <i>Zalán
futásá</i>ba kezd. Zrínyi, Gyöngyösi és a XVIII. század epikusai.
Epikai mozgalmak a jelen század elején. Aranyos-rákosi Székely
Sándor. Vörösmarty első szerelme. Perczel Etelka.</p>
<p>Vörösmarty 1822 novemberében egy évre elhagyta Börzsönyt s
Görbőre ment Csehfalvay Ferenczhez, Tolnamegye egyik alispánjához,
patvariára. Nem végkép mondott le nevelő pályájáról, csak
ideiglenesen, s Perczel Sándor nem hogy rossz néven vette volna e
lépését, sőt ellenkezőleg, helybenhagyta s maga ajánlotta őt
Csehfalvaynak. Ügyvédi pályára készűlt, s az volt szándéka, hogy a
patvaria végeztével fölesküdjék a királyi táblára, s Pesten ismét
átvévén a Perczel-fiúk nevelését, ügyvédi vizsgálatra készüljön.
Görbőn új barátokra talált, kik ugyan inkább csak vadász- és
juratuspajtások voltak, de szintoly tárt karokkal fogadták, mint
Bonyhádon írótársai. Vörösmarty, gyermeksége óta, talán itt
töltheti legvidámabb napjait, ha anyja miatti aggodalma, a haza
ügye, és titkos szerelmi búja meg nem zavarják vala éjét és
nappalát. Azonban az ifjú szív sokat elbír, <span class=
"pagenum"><a name="Page_50" id="Page_50">-50-</a></span> kivált ha
költőé, kivált ha a fájdalom ihletté válva, enyhületkép szállhat
vissza. Vörösmarty nemesűlve emelkedett ki fájdalmaiból s mintegy
nekik köszönhette, hogy költői geniusza szárnyra kelhetett.</p>
<p>Mióta elhagyta a szülői házat, most lélekzelhetett először
szabadabban. Nem tanított, kevés óráját foglalta el a patvaria, s
élhetett valamit kedvére is. Az újság ingere, a szórakozás belé
vonták néha a mulatságokba, de inkább vadászott és csónakázott a
Kaposon, mint bálokba járt vagy kirándulásokat tett a vidék
vendégszerető házaihoz. Leghűbb vadász és csónakos társa az alispán
fia volt, Sándor, ki, a mint levelei bizonyítják, kiválón
ragaszkodott hozzá. Midőn Vörösmarty odahagyta Görbőt, az ifjú
barát híven tudósította őt, hogy mik történtek ott eltávozta óta.
Sokszor emlegeti a csónakázást, vadászatot, s azt a «czifrán
készült meleg hűselőt», melyre Vörösmarty gúnyverset írt.
Elpanaszolja, hogy mindkettőjöket nagy veszteség érte, oly mulató
társukat vesztették el, kit a nyáron Dárius kincséért sem adtak
volna, – kedves kis csónakjokat ellopták a kert alól. Elmondja,
hogy az a meleg hűselő most még jobban megérdemli Vörösmarty
dícséretét, mert ő az őszszel még az ujjnyira árnyékvető zsinegeket
is elpusztította róla, hogy annál hűsebb legyen s a benne hűselőket
jobban érhesse a szél. Tréfásan dicsekszik, hogy most jobb
fütőszolgájok van, mint taval, egészen olyan, mint Vörösmarty
börzsönyi fütője, a ki egy hétre egyszerre szokott befűteni és
Tollagi Jónásként <span class="pagenum"><a name="Page_51" id=
"Page_51">-51-</a></span> a mit tesz, igazán teszi. «Ha reá
gondolok – végzi egyik levelét – a múlt esztendőre, sóhajtással
emlékezem meg azon barátságos és ártatlan mulatságainkról,
melyekkel időnket minden unalom nélkül eltöltöttük, s örömest
visszahoznám azon jó időket, ha lehetne.» A másik ifjú, ki nagyon
ragaszkodott Vörösmartyhoz, Jeszenszky Miklós volt, egy lelkes és
nagyreményű ifjú Csibrákról, ki közpályára készűlt s írogatott is,
azonban kora halála sírba temeté a szülők és barátok reményeit.
Vörösmarty buzdító verset írt hozzá s egy darabig levelezésben
állott vele.</p>
<p>E két ifjún kívül, úgy látszik, a többi patvarista is
rokonszenvvel viseltetett az új társhoz. Vörösmarty rendesen, ha
nem is gyors, de annál erősb és tartósb rokonszenvet keltett maga
iránt a férfiakban. Nem voltak külsőkép ragyogó tulajdonai, melyek
sértsék a hiúk büszkeségét, és eszének és szívének belső
gazdagsága, egyszerű nemes modora szeretetet és tiszteletet vívtak
ki számára mindazok előtt, kik nem vesztették el minden
fogékonyságukat a való érdem iránt. A nők irányában sokkal
tartózkodóbb volt, sőt elfogult. Nem tánczolt, nem udvarolt s az
édeskedést, bókolást, ki nem állhatta. Azonban szerény
elvonultsága, komoly vidámsága, kellemes zavara való tiszteletet és
gyöngédséget fejeztek ki a nők iránt. Nagyobb társaságban kevésbbé
nyilatkozott szeretetreméltósága, mint a kisebben, ismerősök
között. Soha sem rontotta el a mások jókedvét, ha magának nem a
legjobb kedve volt is, sőt emelni igyekezett. <span class=
"pagenum"><a name="Page_52" id="Page_52">-52-</a></span> Hamar
otthon találta magát a patvarián is, hol víg élet folyt s a tréfa,
elmésség egymást érte. <i>Egy czifrán készült meleg hűselőre,
Patvarista</i> czímű költeményei s az <i>Elbúsult deák</i> czímű
drámája mind e pajkos szeszély szüleményei s úgy látszik, juratus
pajtásai kedvéért írta. Az <i>Elbúsult deák</i> hősei törvénytanuló
ifjak, s alkalmasint patvarista pajtásait rajzolta bennök. Egy pár
jó genreképi jelenetet találunk e különben gyönge műben; prózában
van írva, melyet az érzelmesebb jelenetekben jámbusok váltanak fel,
szebben hangzók az eddigieknél.</p>
<p>Mindamellett legjobban találta magát szobájában, vagy a mezőn
egyedűl bolyongva. Elmerűlt tanúlmányaiba, bújába, gondjaiba.
Sokat, olvasott és írt, többet mint azelőtt; folyvást levelezett
Teslér és Klivényi barátjaival s megküldötte nekik újabb munkáit.
Mint író ekkor lépett föl először nyilvánosan a <i>Tudományos
Gyüjtemény</i> mellékletében, a <i>Koszorú</i>ban, Virág Benedekhez
írt episztolájával s egy tankölteménynyel, melyet volt
tanítványaihoz búcsúkép írt, Börzsönyből távoztakor. Innen küldött
két költeményt Kisfaludy Károlynak is az <i>Auróra</i> számára,
<i>Toldy Csepelben</i> és <i>Juhász és bojtár</i> czíműeket.
Mindenik küldemény szerencsétlenűl járt. A <i>Koszorú</i>
szerkesztője kegyeskedett ugyan kiadni mind két költeményt, de oly
jegyzés kíséretében, mely megrója az interpunctiót, orthographiát s
egy pár verssor hibás voltát. Vörösmarty rossz néven vette ez
igazságtalan megrovást, mely a szedő és javító hibáját a
<span class="pagenum"><a name="Page_53" id=
"Page_53">-53-</a></span> szerző nyakára tolja, társai pedig,
kivált Klivényi, egész fölindulással kelnek ki levelökben a
szerkesztő ellen és vigasztalják barátjokat, kinek első fölléptével
is méltatlanságot kellett szenvednie. Kisfaludy Károly épen
visszautasította a küldött költeményeket.</p>
<p>«A munkák iránt – írja 1823. márcz. 19-én – köszönetem mellett
őszinte választ adok. <i>Toldi</i>t a jövő évre hagyom, minthogy
ezenre több ilyetén tárgyak küldettek be s azoknak fölvételét
igértem. A másik verset szívesen fölveszem, mindazáltal egy kérést
bátorkodom tenni: nem lehetne-e e különben szép és lágyan irt
idyllbe græcismust szőni? A juhász és bojtár nevezet (pedig
képtelen) sok olvasót elijeszt. Én magam tapasztalám, kivált a szép
nemnél ezen előitéletet, és egy almanak, mely gyönyörködtet s nem
tanít, azt nem czáfolhatja meg. Azért, ha ezen költeményt
általjában dialogisalni méltóztatnék, görög nevet adván czímerűl,
több kedvelőt nyerhetne. Bár volna még benne több cselekedet
(Handlung), mely az egészet meghosszabbítaná. A nyelv tiszta és
szép s nem hizelkedem azon reménynyel, mely olvasásakor lepett meg,
hogy tisztelt hazafim ezen pályán dicsőséget szerzend. Ha felebbi
kérésem figyelmet érdemel, méltóztassék ezen idyllt hozzám küldeni;
szintúgy köszönettel venném, ha még több metrumos és köztárgyra
czélzó verseket vagy epigrammákat is átszolgáltatna, én nem
mulasztom el nevét, mint nyelvünk ujabb hősét a hazának
<span class="pagenum"><a name="Page_54" id=
"Page_54">-54-</a></span> bemutatni»<a name="FNanchor_8" id=
"FNanchor_8"></a><a href="#Footnote_8" class="fnanchor">8)</a>
Vörösmarty nem görögösítette a gáncsolt <i>Juhász és bojtár</i>t,
melyet ez különben sem tett volna jobbá, de a nem gáncsolt
<i>Toldi</i>t visszavette, ujra dolgozta, s 1829-ben ismét
elküldötte Kisfaludyhoz, a ki azt ki is adta <i>Aurórá</i>ja 1830.
évfolyamában. Az ifjú költő megértette Kisfaludy levelét, mely sok
gyöngédséggel ugyan, de mégis eléggé érthetően fejezte ki, hogy
jobbakat vár tőle. De mindez nem kedvetleníté el, más hangulatban
volt, mintsem ily kicsinyes dolgokkal foglalkozzék. Lelkében eszmék
forrtak, szívében a szerelem szenvedélye viharzott, s képzelmében a
haza elmúlt dicsőségének, az elhanyatló jelen gyászának képei
vonultak el. Eddig költészete inkább csak verselgetési gyakorlat
volt, az eszmék és érzések játéka, mulatság és utánzás; most
érezte, hogy költő, ki többé nem könyvekből, hanem lelkéből merít,
rhythmusát a megáradt eszmék és érzelmek hullámzása emeli s
költészete összeolvadt az élettel, saját és nemzete életével.</p>
<p>Az ifjú Vörösmarty költészetének e forduló pontját nagyban
elősegíték az 1823-ki politikai mozgalmak. Zaj töltötte be az
országot, bár az országgyűlés terme zárva volt s a kormány azt
mintegy végkép bezárni szándékozta. A megyéken, a régi magyar
alkotmány e védbástyáin, folyt a harcz; a nemzet jobbjai végső
erejök megfeszítéséig védték az annyiszor <span class=
"pagenum"><a name="Page_55" id="Page_55">-55-</a></span> mellőzött,
kijátszott s most nyíltan s alapjában megtámadt alkotmányt.
Valóban, Magyarország nagy válság felé közeledett s koczkán állott
nemcsak alkotmánya, hanem nemzeti fejlődhetésének majd minden
biztosítéka is. Mintegy harmincz év tölt el 1790 óta, midőn amaz
örökké emlékezetes országgyűlésen az alkotmány visszaállítva, újabb
törvényekkel biztosíttatott s a nemzetiséget fenyegető veszélyek
elháríttattak. A lelkesűlést és erélyt lassanként lankadás és
tétlenség váltották föl. A kormány többé nem németesített, de a
nemzet majd semmit sem tett nemzetisége biztosítására. A
nemzetiségből kivetkőzött aristocratia 1790-ben is nem annyira
nemzetiségét védte, mint előjogait, s folyvást idegen maradt
nyelvében és szokásaiban. A közép nemesség tüzesen szónokolt ugyan
a nemzetiség mellett ország- és megyegyűléseken, de oly keveset
volt képes kivívni érdekében, mint áldozni érte saját erején. Egy
nyelvmívelő társulatocskát, egy kis állandó színházat sem tudott
megalapítani Magyarország gazdag nemessége, s mindazt, mit egyesek
a nemzeti míveltség fejlesztésére kezdeményeztek, közöny fogadta és
temette el vagy legalább is tengődésre kárhoztatta. Nemzeti
nyelvünk nemcsak az országos és iskolai életben nem foglalhatta el
helyét, hanem a míveltebb társaságokban is folyvást csak vendégkép
jelent meg.</p>
<p>A közöny, tétlenség és léhaság e jelenségei, a mélyebben
vizsgáló előtt veszélyesebbeknek mutatkoztak II. József
rendszabályainál, melyek a nemzetiségnek <span class=
"pagenum"><a name="Page_56" id="Page_56">-56-</a></span> nyílt
harczot izentek ugyan, de egyszersmind erős ellenhatást is
keltettek föl. Most tespedés állott be s újra a sülyedés napjai
látszottak közeledni. Csak az irodalom mindinkább élénkülő
mozgalmai vigasztalhatták az aggódó hazafiakat. A megújhodás
fejleményének, mely itt megindúlt, előbb-utóbb át kellett hatni a
társadalmi és politikai életet is, és szerencsére Kazinczy
nyelvújítása, a régi és újabb eszmék s ízlés közti küzdelem, akkor
kezdte vívni leghevesebb csatáit, midőn Magyarország közélete
legzajtalanabb volt, 1812–1823-ig. Az alkotmány sem igen
dicsekedhetett több szerencsével, mint a nemzetiség. Csak védelmére
szorítkozott a nemzet s nem egyszersmind fejlesztésére, s a
szabadság fogalma a rendi szabadalmakkal majdnem egynek tartatott.
A védelem ugyan sokáig megakadályozta a nyilt erőszakot, de nem a
leplezett támadást, a lassú sorvasztás kísérleteit. A reformok
késtek, sőt ellenszenvvel is találkoztak, a mi öregbíté a
veszélyeket. Az a reformtörekvés, mely az 1790-ki országgyűlésen
mutatkozott, lassanként elpárolgott. Nemcsak az európai nagy
háborúk hatottak e tekintetben kedvezőtlen, mert a külügyi
bonyodalmak rendesen háttérbe szorítják a belügyeket, hanem a
franczia forradalom szörnyűségei is, melyek épen a legnemesebb
kedélyeket hangolták le. Midőn később, 1812 után, némi reformvágy
mutatkozott, maga a kormány nem gondolt vele, mely épen oly
elavultnak óhajtotta a magyar alkotmányt, mint félreteendőnek. 1811
óta <span class="pagenum"><a name="Page_57" id=
"Page_57">-57-</a></span> nem tartatott országgyűlés s e lefolyt
tizenkét év alatt minden elkövettetett, hogy a megyék
bureaucratikus intézményekké váljanak. Végre részint 1821-ben,
részint 1822-ben kiadattak az ujonczozó és adófölemelő rendeletek,
melyek a nemzet legsarkalatosb jogait támadták meg. A megyék heves
ellenállásra készűltek, országgyűlést sürgettek, melynek
beleegyezése szükséges mind az adó fölemeléséhez, mind az
ujonczozáshoz. Megkezdődött a küzdelem mindkét részről nagy
erélylyel. Végeredménye nem lehetett más, mint vagy az alkotmány
visszaállítása vagy az alkotmányos élet enyészete s vele együtt a
nemzeti fejlődhetés, békés átalakulás reményeinek megsemmisülése,
beláthatatlan bonyodalmak kíséretében.</p>
<p>Vörösmartyt a megyén találták e küzdelem legviharosb napjai, még
pedig egyik megyei főtisztviselő oldalánál. Módja volt mindennel a
legapróbb részletekig megismerkedni, egész figyelme ide fordult s
nagy érdekkel kísérte az eseményeket. Már az atyai háznál megtanúlt
hazafiasan érezni, a mit történelmi és költői olvasmányai még
inkább kifejtettek. Berzsenyit nemcsak magas röptű ódáiért,
erőteljes nyelvéért kedvelte kiválóan, hanem mert benne találta a
legmélyebb hazafi-fájdalmat. A régi írók közt Zrínyi Miklós és
Mikes Kelemen voltak legkedveltebb írói. Zrínyiben nemcsak a költőt
bámulta, hanem a hőst és hazafit is, ki szóval, tollal és karddal
nemzeti nagy érdekekért vívott. Mikes Kelemen könyve nemcsak
<span class="pagenum"><a name="Page_58" id=
"Page_58">-58-</a></span> hol humoros, hol elegiai hangulatával és
szép nyelvével hatott reá, hanem ama nemzeti nagy katasztrófa
emlékével is, melynek az író áldozata lőn.</p>
<p>E könyv, ez emlék hatása alatt írta 1820-ban <i>Rákóczy
Bercsényinél Lengyelországban</i> czímű költeményét, mely a jelen
fájdalmát a multéba olvasztja:</p>
<div class="poem">
<div class="stanza"><span class="i0"><i>B</i>. Rákóczy itt?
<i>R</i>. Bercsényi hajh!<br /></span> <span class="i0">Szökötten
itt vagyok<br /></span> <span class="i0">Külföldön. <i>B</i>. Oh és
a haza?<br /></span> <span class="i0"><i>R</i>. Hanyatlik, népe
dűl.<br /></span> <span class="i0"><i>B</i>. S mi élve látjuk ezt!
Hazám,<br /></span> <span class="i0">Ki lesz majd
gyámolod?<br /></span> <span class="i0"><i>R</i>. Ha mink
kiveszünk, vész az is,<br /></span> <span class="i0">Árpád hazája
vész.<br /></span> <span class="i0"><i>B</i>. Oh sírj felette nagy
világ,<br /></span> <span class="i0">Szabadság sírj te
is!<br /></span> <span class="i0"><i>R</i>. Hah és mi csak
keserghetünk<br /></span> <span class="i0">Jajdulva
gyászomon.<br /></span> <span class="i0">A kard hüvelyben s
markaink<br /></span> <span class="i0">Szivünkön
nyugszanak.<br /></span> <span class="i0"><i>B</i>. Hunyj el dicső
nap, csillagok<br /></span> <span class="i0">S hold, rejtsed
fényedet!<br /></span> <span class="i0">Ne lásd az elhaló
magyart<br /></span> <span class="i0">A szolgaság
ölén.<br /></span> <span class="i0"><i>R</i>. E század elfogy, hajh
vele<br /></span> <span class="i0">Fogy drága
nemzetem!<br /></span> <span class="i0">Isten, magyarnak
Istene,<br /></span> <span class="i0">Tekints le, szánd meg
őt!<br /></span></div>
</div>
<p>Közjogi tanúlmányai, a megyei gyakorlat, közel hozták a
politikai élethez is. Nem abstract fogalom, költői phrasis volt
előtte a haza, hanem valóság, élő <span class="pagenum"><a name=
"Page_59" id="Page_59">-59-</a></span> fájdalom, mely egészen
lelkébe olvadt. Mint író már egy pár év előtt azon irodalmi
mozgalomhoz csatlakozott, mely a sülyedésnek indúlt napokban
egyedül küzdött egy szebb jövőért; most azon politikai párt tagja
lőn, mely védte az alkotmányt s egyszersmind előkészíté a
regeneratio fejleményeit. A tolnamegyei alispán patvariájában
homályban élt és fejlődött a fölébredt hazafiság, nemzeti
regeneratio nagy költője, ki egy új korszakot jelöl, eszméit
hirdeti lantján s romjai alá temetkezik. Néhány lyrai költeménynyel
kezdődik költészetének e forduló pontja, melyek egyszersmind
mutatják, hogy mily hatással voltak reá mindjárt kezdetben az
1823-iki politikai események. <i>Fehérvár</i> czímű ódája, egy
kétségbeesett jaj, mely a nemzeti öngyilkosságot, a haza
pusztulását siratja. Egy másik ugyanekkor írt czím nélküli
költeménye még mélyebb fölindulást fejez ki, melyet semmi tekintet
nem korlátol.</p>
<div class="poem">
<div class="stanza"><span class="i0">Mit forralt titkos kebelén a
hármas erőszak,<br /></span> <span class="i2">Mely szentségtelenűl
szentnek itéli magát,<br /></span> <span class="i0">Mit forralt
vesztedre, magyar, most látod, azon kor,<br /></span> <span class=
"i2">Melyben régi sebed kezde hegedni, elejt.<br /></span>
<span class="i0">És szent törvényed, mely most már ezredet
érne,<br /></span> <span class="i2">Megszaggatva hever drága
hazádnak ölén.<br /></span> <span class="i0">De te szabadságunk
elpusztitója, ne örvendj,<br /></span> <span class="i2">Sírunkon
nem fog diszleni büszke neved.<br /></span> <span class="i0">Mely
még most nyugszik, fölkél a bátor oroszlán<br /></span>
<span class="i2">S szíveitek fognak vérzeni körme
között.<br /></span> <span class="i0">Jaj nektek, ha kivesz, elhúz
sírjába magával,<br /></span> <span class="i2">Jaj ha megél:
iszonyú mérge pokolra taszít.<br /></span></div>
</div>
<p><span class="pagenum"><a name="Page_60" id=
"Page_60">-60-</a></span></p>
<p>Jeszenszky Miklóshoz írt költeményében így szól:</p>
<div class="poem">
<div class="stanza"><span class="i0">Nem írok a világnak
dolgai,<br /></span> <span class="i0">Nem a hazában támadt bú
felől.<br /></span> <span class="i0">Oh mert, hogy ezt leirjam, nem
levél,<br /></span> <span class="i0">De Hunniának tére is
csekély,<br /></span> <span class="i0">Sőt a nagy ég is szűk, bár
messze hat.<br /></span></div>
</div>
<p>De Vörösmarty nem elégedett meg e lyrai költeményekkel, melyek
akkor különben sem láthattak volna világot. Fejében egy nagy eposz
terve forrott, mely a múltban játszik s a jelenhez szól, mely a
múlt dicsőségét énekli, de a jelen sülyedésre emlékezteti nemzetét.
Miért gátolnák egy oly könyv megjelenését, mely a poros krónikák
lapjairól szedi tárgyát, személyeit s látszóan semmi köze a
jelennel? De vajon ki nem fogja érteni a költő czélzatát, kiben még
a hazafiság utolsó szikrája ki nem aludt? Vörösmarty hozzá fogott
<i>Zalán futásá</i>hoz, s írta a megyei küzdelmek zajában, e
válságos napok kétségbeesése és reménye közt, hazafi lelkesülése,
fájdalma egész erejéből.</p>
<p>Íme hogyan hatottak az országos események <i>Zalán futása</i>
keletkezésére. Vörösmarty, épen mint nagy elődje Zrínyi, nemzetéhez
kívánt szólani, s költői sugalmát az eszmék és események
küzdelméből merítette. Zrínyi ugyanazt mondja a <i>Szigeti
veszedelem</i>ben, mit egyik politikai értekezésében, a <i>Török
áfium ellen való orvosság</i> czíműben. Vörösmarty nem mást fejez
ki, mint azt a nemzeti hangulatot, melyet <span class=
"pagenum"><a name="Page_61" id="Page_61">-61-</a></span> a
politikai események felköltöttek, s melyet megerősödött tisztább
lelkesüléssé kíván emelni. Zrínyi a pártokra szakadt, szétdarabolt,
részben török járom alatt nyögő s aljasodásnak indúlt hazát
siratta. Azt hitte, hogy csak az ozmanok kiűzése mentheti meg
egységét, adhatja vissza régi erejét s indíthatja meg újra
alkotmányos és nemzeti fejlődhetését. S erre elég erősnek hitte a
magyart, ha vallásos és politikai pártjai összeforrnak a közösen
óhajtott czélra, ha összeszedi minden erkölcsi és anyagi erejét, és
szíve egy önfeláldozó nagy elhatározás érzésében még feldoboghat. A
mit az államférfiú értekezésében részletesen fejteget, ugyanazt
hirdeti a költő eposza alapeszméjében, sőt egész cselekvényében. A
<i>Szigeti veszedelem</i>ben az Isten már elvégezte a magyar nemzet
pusztulását bűnei büntetéseűl, s a török járom tulajdonkép nem
egyéb, mint a büntetés végrehajtásának megkezdése. De találkozik
egy hős, a költő egyik őse, ki a vallásos és hazafi erények
megtestesülése, s kinek önfeláldozása megengeszteli a boszúló
Istent. Ily erényre, elhatározásra, önfeláldozásra lelkesíti Zrínyi
kortársait; a szigetvári hősnek óhajtja nemzetét, csak így reméli
kiengesztelhetni a bűnök és viszonyok átkát, csak így hiszen
Magyarország megmenthetésében. Vörösmarty szintén hanyatló nemzetét
siratja, mely a béke ölén sülyedésnek indúlt, mely feledi múltját,
nem hiszen jövőjében, megfosztja s megfosztatni engedi magát
legdrágább kincseitől, s ha a veszélyre fel-felriad is néha, újra
tétlenségbe merűl. A múlt <span class="pagenum"><a name="Page_62"
id="Page_62">-62-</a></span> nagyság képeit tünteti föl, hogy
önérzetet költsön, ébreszsze a sülyedőket, bátorítsa a küzdőket. A
jövő nevében dicsőíti a múltat, siratja a jelent. A honalapítás
nagy tettét rajzolja, az unokáknak némán is kiáltva: hát ti
elfogjátok-e veszteni e dicsőn szerzett hont? már elvesztettétek,
de újra meg kell alapítanotok, nem karddal, hanem hazafiúi
erénynyel és kitartással; lelkesüljetek őseitek nagy példáján,
pirulva, szenvedve és soha ki nem fáradva; e napok épen oly
elhatározók, ha nem is oly dicsők, mint Árpád csatái.</p>
<p>Ez eszmék és érzések közt fogant <i>Zalán futása</i>, ezeket
fejezi ki az eposz, nem ugyan alapeszmében és cselekvényben, mint a
Zrínyié, hanem magában tárgyában s a költő lelkesülésében, mely
gyakran egy-egy elegiai felsóhajtásban tör ki. Vajon e tekintetben
a kor és saját hangulatán kívül kölcsönzött-e valamit Zrínyiből?
Némikép nagy elődjét utánozta-e, midőn ő is, mint ez, költeményével
mintegy részt vesz a nemzet nagy küzdelmében? Bajos elhatározni, de
annyi bizonyos, hogy a régibb költők közűl csak Zrínyi
lelkesítette. «Zrínyi – úgy mond <i>Zalán futása</i> előfizetési
felhívásában – kinél e nemben feleink között nagyobbat nem ismerek,
kit minden magyarnak ösmerni kellene, a halhatatlan Zrínyi valamint
hadi tetteiért, úgy írásaiért is figyelmet, hálát érdemel
hazájától, s talán nincs nemzet, mely oly emberrel dicsekedhessék,
ki a mellett, hogy főrendű vitéz volt, fő lenne azok között is, kik
a vitézeket éneklik». <span class="pagenum"><a name="Page_63" id=
"Page_63">-63-</a></span> Fábiánhoz írt egyik levelében úgy
emlékszik meg Zrínyiről, mint a kinek pegasusát elkölcsönözte.
Sokkal bizonyosabb az, maga Vörösmarty beszélte gyakran, hogy
<i>Zalán</i>jára buzdítón, sőt példaadón hatott egy 1823 elején a
<i>Hebe</i> czímű zsebkönyvben megjelent epikai kísérlet: a
<i>Székelyek Erdélyben</i>. Ki emlékszik már erre, pedig e
költemény nevezetes mozzanat volt s nemcsak Vörösmartyt lobbantá
lángra, hanem Czuczort is s alkalmasint Horvát Endrére is volt némi
befolyással.</p>
<p>Ez ifjú költőt, a magyar újabb eposz hírnökét, Aranyosrákosi
Székely Sándornak hívták. Erdélyben, a Székelyföldön született,
unitárius papjelölt volt, majd tordai lelkész, kolozsvári tanár s
végre az unitáriusok püspöke. Nem sokat írt és hamar elnémult.
Munkái közt a fönt említett epikai kísérlet a legnevezetesb.
Tisztán æsthetikai szempontból csekély becsű ugyan, de annál
becsesb irodalomtörténeti tekintetben, mert a zsendülni kezdő
magyar újabb eposz szellemét és irányát jelöli. Zrínyi óta a magyar
epikai költészet mind inkább sülyedett. Zrínyi nemcsak az európai
ízlés színvonalán állott, hanem némikép Tassóval versenyző tehetség
volt, a kinek befolyása alatt állott ugyan, a kitől kölcsönzött is
s mégis eredeti tudott maradni. Egy nem rég múlt történeti eseményt
epopoeiává emel, saját politikai irányát költői felséges eszmévé
magasítja. Mily erő az alkotásban, mennyi eredetiség a
kölcsönzésben, mennyi biztosság a jellemzésben! Gyöngyösiben majd
semmit <span class="pagenum"><a name="Page_64" id=
"Page_64">-64-</a></span> sem találunk e tulajdonokból; a mennyire
felülmúlja elődjét a költői szólam magyarosságára és rhythmus
bájaira nézve, épen annyira utána áll minden egyébben. Gyöngyösi
tulajdonkép verses krónikákat, históriás énekeket írt, azonban nem
törekedett hűségre, mint Tinódi; nemcsak krónikás, hanem költő is
akar lenni, leleményekkel vegyíti krónikáját s épen nem veti meg az
allegóriai és mythologiai elemeket sem. Használja a csodálatost is,
de minden epikai magasb czél nélkül, megkísérti a bonyolítást, de
távolról sem emelkedik egy kerek mese tervéig. Művei a krónika,
eposz, és verses regény különös vegyületei, erős lyrai hangulatokba
olvasztva. A XVIII. század eposzai még hátrább állanak. Horvát Ádám
<i>Hunniász</i>a és <i>Rudolfiász</i>a, Kulcsár István
<i>Nándorfehérvári győzedelme</i>, Gáti István <i>II. József</i>e,
Etédi Márton <i>Magyar gyász</i>a, Vályi Nagy Ferencz <i>Hunyadi
László</i>ja és <i>Pártos Jeruzsálem</i>e epikai költészetünk
tökéletes sülyedtségét mutatják. Nincs bennök semmi költői, se a
tartalom, se a forma tekintetében, s a mi új volna, az nem egyéb,
mint Voltaire <i>Henriás</i>ának szerencsétlen hatása.</p>
<p>Így állott epikai költészetünk a XIX. század elején, pedig
közönség és irodalom semmit sem ohajtott inkább, mint egy eposzt, a
dicső múltat a sivár jelen kárpótlásáúl. Írók és közönség
buzdítoták egymást s Árpád honfoglalásának megéneklését kívánták
hallani. Már Ráday Gedeon készült egy <i>Árpádiász</i>t írni,
Csokonai fölhagyott minden egyébbel, hogy – a <span class=
"pagenum"><a name="Page_65" id="Page_65">-65-</a></span> mint maga
mondja – «halála napjáig azon a heroica epopoeián dolgozhassék,
melyet Árpádról vagyis a magyarok kijöveteléről akart a maradék
számára Homerus és Tasso nyomdokain készíteni». Horvát István
1818-ban egész lelkesüléssel szólítja föl Horvát Endrét, hogy írjon
egy epopoeiát Árpádról; Horvát Endre egy episztolában mentegetőzik,
elmondja, mennyi az akadály, részint a tárgyban a monda hiánya s a
történeti hézagok miatt, részint viszonyaiban, melyek nem engedik
meg a költői csendes munkásságot, de azért őstörténelmi
tanulmányokhoz kezd s már foglalkozik <i>Árpád</i>ja tervével. S ím
e vágyódás és vajudás közepett előáll Székely Sándor négy énekes
eposzával. Az új korszak hajnala derengeni kezdett epikai
költészetünkben is, s első sugara Székely Sándor kísérlete
volt.</p>
<p>E kis mű egy pár vonásban már mutatja az új irányt, mely egészen
szakítani akar a múlttal. Székely nem követi se Zrínyit, se
Gyöngyösit, se pedig a XVIII. század epikusait. Nem a közel múltból
veszi tárgyát, a szorosan vett történelmi korszakból sem, hanem az
őstörténelmileg, a húnokig megy vissza, s a mondák földjét tapodja.
Hősei nem a Zrínyi keresztyén Istenét imádják, az Olymp Istenei és
allegoriai alakok sem szerepelnek, mint Gyöngyösinél s a XVIII.
század epikusainál: a magyarok Istene őrködik népe fölött, kit
önkényesen Hadúrnak nevez, egy rossz szellem ármánykodik ellene, a
szélvésztámasztó Nemere, kit a székely hagyomány maig is emleget.
<span class="pagenum"><a name="Page_66" id=
"Page_66">-66-</a></span> Részint a már megindúlt őstörténelmi
vizsgálódások, részint pedig Klopstock példája vezették Székelyt a
magyar mythologia e fölélesztésére vagy jobban mondva fictiójára,
mely oly mély nyomot hagyott maga után, hogy egész Aranyig minden
epikus elfogadta Hadúrt, csak Nemere esett el, kit Vörösmarty
Ármánynyal helyettesített, a persa Ahrimán példájára. A Zrínyi-féle
fönséges conceptióra, erős compositióra Székelynek épen oly kevés
tehetsége volt, mint törekvése; de a mese kerekdedsége iránt már
több érzéke van, mint Gyöngyösinek. Gyöngyösi lyrai hangulata
megvan Székelynél is, de pathetikusabb, ossiános, s tele az ős
dicsőség iránti lelkesűléssel. A külformát illetőleg Székely
egészen szakít a régivel, a hexametert veszi föl a hagyományos
magyar alexandrin helyett. Ím rövidbe vonva az új magyar eposz,
melynek e sajátságai egy évtized alatt egész erejökben kifejlettek.
Nagy mozgalom volt ez: eposzunkba új lélek szállott, visszatért
valódi forrásához, az ős mondákhoz, megteremtette a magyar
mythologiát, mely nem levén erős ellentétben a keresztyén
eszmékkel, visszatetszés nélkül táplálhatta a nemzeti érzelmeket,
és végre, kivévén a külformát, mindenben nemzeti lőn, úgy tárgyban,
mint fölfogásban. E mozgalom nélkül lehetetlen lett volna a
legújabb fejlődés, mely a megnyert nemzeti tartalmat a hagyományos
kül formával is kibékítni törekszik, a mondákat a népköltészet
alapján naivabban fogja föl, s a lyrai hangulatból <span class=
"pagenum"><a name="Page_67" id="Page_67">-67-</a></span>
kibontakozva, az epikai compositióra veti a fősúlyt.</p>
<p>Vörösmarty már régebben költői inspiratiók között olvasta Béla
király <i>Névtelen Jegyzője</i> krónikáját, már forrott fejében az
ősi dicsőség eposza, midőn 1823 elején kezébe akadt Székely
kísérlete. Ösztönt, buzdítást, termékenyítő eszméket merített e kis
műből nagy művéhez. Ő is épen az ős mondákkal foglalkozott, magyar
mythologiai alakokat keresett, politikai eseményektől táplált
hazafiúi lelkesedés égett szívében, s a magyar hexametert akarta
megszólaltatni, méltóan nagy tárgyához. Kapva kapott a kísérleten,
kivált a magyar mythologiai kezdeményen, melyet annyira alkalmasnak
talált tovább képezni és kiegészíteni. Soha sem feledte el, mily
nagy befolyással volt reá e mű, s midőn az ő ragyogó híre mellett
rég elfeledte a hálátlan közönség és irodalom Székelyt, őszinte
hálával vallotta be barátjainak, hogy mily sokat köszön Székelynek,
mert nélküle később, vagy talán soha sem írta volna <i>Zalán
futásá</i>t avagy mindenesetre máskép.</p>
<p>Azonban az irodalmi és politikai hatáson kívül volt egy harmadik
is, mely nagyban befolyt <i>Zalán futásá</i>ra, s ez Vörösmarty
első szerelme. Majdnem tíz évig e szerelem egyik főforrása
költészetének. Nemcsak mint lyrai költő énekli meg kedvesét, mert
1830-ig majd minden szerelmi dalát ehhez intézi, hanem mint epikus
is. A deli Hajna, a szöghajú nyájas Etelka, szép Zenedő, szelíd
Enikő, bús Ida, <span class="pagenum"><a name="Page_68" id=
"Page_68">-68-</a></span> mind a költő eszményített kedvese.
<i>Zalán futásá</i>ban a délszaki tündér panasza tulajdonkép a
Vörösmartyé, <i>Cserhalom</i>ban a kún ifjak énekeiben kedvesét
dicsőíti, <i>Eger</i>ben a haldokló Omár búcsúja saját
szerencsétlen szerelmének hattyúdala. Lyrai és epikai
költeményeiben egyaránt többször emlegeti a déli tájt, a
Völgységet; amaz általában Tolnamegye, ez Bonyhád vidéke, mely a
völgységi járásban fekszik. Néha meg-megszakítja az elbeszélés
nyugodt folyamát és szerelmi ömledezéssel sóhajt fel. Így <i>Zalán
futása</i> kilenczedik énekében, midőn Hajnáról így ír:</p>
<div class="poem">
<div class="stanza"><span class="i0">Délnek völgye, szivem titkának
régi hazája,<br /></span> <span class="i0">Dél völgyében is ily
tüzes a lány szép szeme. Rajtam<br /></span> <span class="i0">Nem
könyörűl, de megöl ragyogó sugarával utóbb is.<br /></span>
<span class="i0">Vagy hova vesztem el igy?… Megtérek. Hajna,
tehozzád.<br /></span></div>
</div>
<p>Így <i>Széplak</i> bevezetésében:</p>
<div class="poem">
<div class="stanza"><span class="i0">Téged is, oh Völgység! az idő
kiragadjon-e tőlem,<br /></span> <span class="i0">Szóljak-e
mindenről, ha dal ébreszt, csak ne terólad?<br /></span>
<span class="i0">És ha neved zendűl nagy késő korra
lejutván,<br /></span> <span class="i0">Senki ne tudja, hogy oly
szentté lett tájad előttem?<br /></span> <span class="i0">Hogy
fiatalságom tündérországa te voltál?<br /></span> <span class=
"i0">Halmaidat koszorúzza borág, koszorúzza tetődet<br /></span>
<span class="i0">Százados erdőség; köztök mint égi
maradvány<br /></span> <span class="i0">Nyulnak el a völgyek,
fiatal szépséggel igézők:<br /></span> <span class="i0">Ott mikor
elfáradt testem nyugalomra hanyatlik,<br /></span> <span class=
"i0">Lelkem, az ifjúság képét öltözve magára,<br /></span>
<span class="i0">Ábrándozva bolyong egyedűl a csörge
pataknál,<br /></span> <span class="i0">S szárnyain ismét a
szerelemnek hordja bilincseit,<br /></span> <span class="i0">S
hordja szelid kötelét az elomló szőke hajaknak.<br /></span>
<span class="pagenum"><a name="Page_69" id=
"Page_69">-69-</a></span> <span class="i0">Almaiból virradnia, haj!
mért kelle, miért kell,<br /></span> <span class="i0">Megsiratott
szép völgy, szemeimtől messze maradnod,<br /></span> <span class=
"i0">Hogy soha több vig hang dallód ajkára ne keljen,<br /></span>
<span class="i0">És legyen a dalban minden szava, mint szive, oly
bús?<br /></span></div>
</div>
<p>Ez első szerelem aranyozta meg s föllegezte be Vörösmarty
ifjuságát, ennek emlékéből táplálkozott költészete még férfiú
napjaiban is. 1830–1842-ig aránylag kevés szerelmi költeményt ír,
inkább csak ez emlék visszhangzik szive és lantja húrjain; vegyűl
közé ugyan egy-egy újabb benyomás is, de nem mély, sem tartós; csak
1842-ben érzik újabb lyráján az erősb szenvedély, midőn ismerni
kezdi azt a leányt, kit aztán nőül vesz. Két nő folyt be
elhatározóan költőnk sorsára és költészetére. Az elsőt az ifjú
képzelődés, az érezni kezdő szív ábrándjával szerette, a másodikat,
a férfiú szenvedély egész mélységével és hevével. Az első
szerencsétlenné tette mind őt, mind saját magát; a második egészen
boldogítá e hű szívet, mely vesztesége fájdalmával magába vonúlt s
tizenöt évig többé nem nyílt meg senkinek. Első szerelme együtt
ébredt hazafi-fájdalmával, majd a hazafi-remények enyhítették a
szerelem veszteségét; második szerelme a haza jobb napjaiban
lángolt föl, de boldogságát nem sokára a legmélyebb
hazafi-fájdalomnak kellett megzavarnia. E csöndes, hallgatag férfiú
a hazafiúság és szerelem mennyi örömét és kínját élte át! Nem ok
nélkül zengett lantján e két érzés oly elragadóan; emléke méltán
szent a férfiak és hölgyek szívében. <span class="pagenum"><a name=
"Page_70" id="Page_70">-70-</a></span></p>
<p>Vörösmarty első szerelmi viszonyáról az adat kevés s némi homály
borong rajtok. Annyi bizonyos, hogy a szeretett leány Perczel Adél
vagy magyarosan Etelka volt, Perczel Sándor legidősb
leánya.<a name="FNanchor_9" id="FNanchor_9"></a><a href=
"#Footnote_9" class="fnanchor">9)</a> Vörösmarty mindig Etelkának
nevezte, így Zádor György barátjához írt leveleiben, s néhány
költeményben is. Úgy látszik, hogy 1821–22-ben kezdődött e
szerelem, midőn az ifjú költő már Tolnamegyében lakott. Az is
világosan kitetszik a Zádorhoz írt levelekből, hogy Vörösmarty
titkon és reménytelenűl szeretett, s minden erkölcsi erejét össze
kellett szednie, hogy elfojtsa évekig táplált szenvedélyét,
visszariadjon a vallomástól s ne kösse minden világi kilátás
nélküli pályájához azt, kit annyira boldognak óhajtott. Lehet, sőt
valószínű, hogy e szerelem eleinte csak költői ábránd volt, a szív
első határozatlan izgalma, a költő fölhevűlt képzelődése, mely
tárgyat keresett álmainak. Maga mondja egyik levelében Zádorhoz:
«Áldom őt, mert általa fejlett ki bennem minden érzemény». Egy
másikban: «Hogy <i>Szép leány</i>om tetszik, örülök. Tudod, kit
gondoltam, ennek köszönhetek én mindent». Azonban a költői ábrándot
részint a magány, részint a szeretett leány bájai lassanként
szenvedélylyé érlelték. Vörösmarty, mint testvérei nevelője,
sokszor megfordúlt társaságában, mind mélyebb hatást tőn reá
szépsége, mind inkább tanulta ismerni, tisztelni, <span class=
"pagenum"><a name="Page_71" id="Page_71">-71-</a></span> szeretni
szelíd, tiszta lelkét. Hogy mily benyomást tett reá, mutatják
eposzainak nőalakjai, kik majd mindig a szűzi szemérem, a naiv
kedvesség s csendes mély érzelmek bájaiban jelennek meg.</p>
<p>Vajon szerette-e őt a leány? Nincs reá biztos adat. Vörösmarty
leveleiben hallgat róla, se ezt, se azt nem említi. Úgy látszik,
kedvelte társaságát, s a Vörösmartyéhoz hasonló tekintetek
korlátolták érzéseit. Titkos, néma szerelmi viszony lehetett
köztök, melyet egyik fél sem szegett meg soha. Vörösmarty mélyen
magába zárta titkát s egész 1825-ig legkedvesebb barátjai előtt sem
nyílott meg, egyetlen levelében sem érintette. Csak akkor kezdett
szólani felőle, midőn már hajlama szenvedélylyé erősödött s mintegy
enyhületet keresett barátjai részvétében. Gondolatban százszor
széttépte e viszonyt s mégsem téphette szét, menekűlni kívánt tőle
és szenvedélye visszavonta, hogy legalább még csak egyszer láthassa
őt. Küzdött egész erejéből s erőtlen volt, de az elhatározó
perczben mégis legyőzte magát. Tulajdonkép a szeretett leány
boldogságáért mondott le szerelméről, s az általa annyira tisztelt
család nyugalmát többre becsülte, mint saját szenvedélyét.</p>
<p>1825 augustusában még egyszer le akart rándulni Tolnamegyébe,
hogy végbúcsút mondjon ifjúsága tündérországának. Zádor, ki, úgy
látszik, egyedül volt beavatva barátja szerelmi titkába, aggódva
kérdi levelében: «Hát csakugyan lementél-e?» «Nem, barátom – feleli
Vörösmarty Pestről 1825 augustus <span class="pagenum"><a name=
"Page_72" id="Page_72">-72-</a></span> 27-ről – itt maradok (sept.)
8-ig munkám miatt, s azután sem sietek igen, mert nincs nekem ott
számomra semmi is. Ha a sötétség országába mennék, nem esnék
nehezen, mert mondhatnám: uram, te sötétnek teremtetted ezt és szép
nem is volt soha; de én láttam a déli völgy virágát s most ő
nincsen ott. Nem is kérdettem meddig marad el, vagy még visszajő-e?
mert mit használ, a valóságot úgy is elég korán lesz megtudnom.
Gyermeki könnyűséggel azt gondoltam, tán látom még egyszer, s ezt
gondolnom is oly kedves vala. Most kegyetlenűl vége lesz mindennek.
Iszonyú ürességet találok majd ott, hol mindenem volt, borzasztó
csendet, hol az ábrándozás kedves alakjai bájosan zengettek
körömben. Vergődő kedvem egészen oda van. A bánat és évődő fájdalom
egész táborával általment lelkemen: olyan az, mint az eldúlt mező.
Meggyilkolva fetrengenek rajta az élet örömei, s a mely még csak
haldokol közöttök, jajgatással borzaszt. Így vagyok most, nem
tudom, hogy’ lesz tovább; tán gyógyít az üdő, de úgy vélem, hogy az
a gondolat, mely képzelt boldogságomban szőve volt, pótolhatlan
hiányt fog hagyni egész életemben. Attól, kit mindenek felett
hatalmasnak hiszek, lehetetlenséget nem akarok kérni, a mi pedig
azonkívül lehetséges, az mind csekély nekem. Ha visszatértemben
látni találsz, keresztűl látsz rajtam, mert előre képzelem, hogy le
leszek sújtva. Mily boldog Maróthy, miért nem tanúltam az ő
mesterségét, nyelveit, elmennék a Jegekhez, hogy fagyaszszanak
<span class="pagenum"><a name="Page_73" id=
"Page_73">-73-</a></span> meg, el Kaukazushoz, hogy temessen el,
itt megholt testemnek fájni fog a föld is; nem hiszem, hogy
szűnhetik a fájdalmam, mert csontom, velőm, s talán minden hajam
szála el van foglalva általa.»</p>
<p>E levél híven festi Vörösmarty hangulatát, s egyszersmind azt is
mutatja, hogy mily erőt vett rajta eltitkolt szenvedélye.
Vörösmarty nem kedvelte a költői szárnyalást prózában, s leveleiben
nem szokott érzésekben áradozni, s ím e levelében egész
szenvedélyességgel tör ki. Óhajt és fél találkozni a szeretett
leánynyal, barátja vigasza nem hat reá s még egyszer átéli
boldogtalan szerelme minden örömét s kínját. «Itt vagyok – írja
Zádornak 1825 szept. 28-ról – s itt van elválhatlan társam a
reménytelenség. Minden, a mi sanyarú s lesújtó lehet, megvan e
mondásban; elgondolhatod, hogyan voltam, mikor ezt éreztem. Ő nem
örökre távozott el innen, s mikor megjöttem, már itt volt. Oh
barátom, micsoda szárazság, micsoda üresség ez ahhoz képest, a mi
bennem forr, de nem keresem a szavakat, leírom, a mint tollamra
jőnek. S ha csak század része lesz is a valóságnak bennök, elég ez
arra, hogy szánakodjál rajtam. Látom leveledben, mindent elővettél,
a mi vigasztalásomra lehetne: részvétedet, hazámfiai szeretetét
fáradozásaimért. Mind igaz lehet ez, de én nem hallok semmit is. Ha
Isten angyalai az üdvösség csengetyűjével csengetnének is fülembe,
ha a paradicsom legékesb madara repkedne is körűlem édes dalával,
de bár maga a testesült öröm biztatna is, nem hallanám <span class=
"pagenum"><a name="Page_74" id="Page_74">-74-</a></span> őket.
Siket vagyok mindenre, mint a nehéz föld, csak fájdalmamra nem. Ne
gondold, hogy önként kerestem csüggedésemet, a mit csak képes
voltam megtenni, megtettem előre, hogy annak idejében könnyebben
tűrhessek, de halljad mindenestül, s talán utolszor, veszendő
ügyemet. Meglett korú vagyok és semmi kilátásom. Ennek méltó
meggondolása arra határozott, és szinte megkeményített lejövetelem
előtt annyira, hogy akármi hideg elfogadást, sőt tán megvetést is
képes lettem volna elszenvedni. Nem is csalatkozám, a
legérzéketlenebbűl és szinte megfásúlva állottam előtte első
pillanatban, s ő azon szelíd mosolygással, melylyel mindenkit
fogad, fogadott engemet is. Alkony volt; ifjúsága legszebb
biborában állott, szülei és testvérei körében, hasonlíthatlan
szépségű sugár termete nem mutatott földi származásra, mint az
örömnek angyala, úgy fogadott tiszta, bútlan tekintetével. Én, a ki
kevesebbet vártam, olvadozni érzém elfásult szívemet, s hálát adtam
Istenemnek, hogy még egyszer láthatom. Nem is kívántam többet, de
tudod, gyarlók az emberek. Én holmi apróságokkal foglalatoskodtam,
s ő ismét hozzám jött, hogylétemről kérdezősködvén. Ha egy
kézmorzsoló hitvány kérdezne így, fülem sem csendülne, de midőn a
kérdés szép hangjai ezüstként hangzanak oly ajakról, melyen még
csak ily csekély kérdésért is a szemérem harczol, oh akkor barátom,
ne legyek-e oda? Láttam, nem a szerelem szólamlik meg belőle, de
még egyszer megáldám Istenemet, hogy őtet láthattam, <span class=
"pagenum"><a name="Page_75" id="Page_75">-75-</a></span> s erősen
fogadtam, őtet holtig emlékezetemben éltem angyalának tartani… De
mily erőtlen vagyok feltételemben! Akármit beszéltem ezelőtt
felőle, tudd meg, hogy az mind hiba volt. Oh csak valami kivetőt
találhatnék benne! Nem találok s a mit bennem iránta most már csak
tiszteletnek véltem, minden képtelenségek belátása mellett is,
szerelemmé vált. Itthon van, de már majd bizonyos jelensége van,
hogy nem soká marad. Kimélnek jelenlétemben, de mégis úgy vagyok,
mint a mely hajót az örvény több mérföldről besodor, nem hirtelen
vész, de minél későbben, annál szörnyebben és bizonyosabban. Így a
rossz jövendő tárva áll előttem s ha Pesten más életet nem
választok, rövid idő után bizvást vess keresztet reám… Hajh, csak
tizenhat esztendős koromtól fogva nevelhettem volna mostani észszel
magamat: Maróthy most nem menne maga s én nem tépelődném
gyávaságomon.»</p>
<p>E levél leghosszabb Zádorhoz írt levelei közt; még jól esik
beszélnie szerelméről, még nem jött el az elhatározó percz, még nem
jutott szenvedélye legyőzéséhez. Későbbi leveleiben már inkább csak
érinti szerelmét; megtörtént, a mire rég készült, s az eltemetett
szerelem fájdalma csak néha nyilallik át sorain. «Hallád, hogy itt
vagyok – írja Pestről 1825 november 6-ról – képzelheted, hogy el is
kellett jőnöm. Oh barátom ez az eljövetel legalább csak keserves
lett volna. Nem volt. Nyomorult szavakkal tudtam elbúcsúzni s a
fájdalom bennem gúnykaczajjá <span class="pagenum"><a name=
"Page_76" id="Page_76">-76-</a></span> vált… Képzelheted, hogy
lehet annak dolga, a kit végtelen pusztában kezd megvenni az Isten
hidege; úgy vagyok én az élet pusztájában, fázni kezdek s a
boldogtalan emlékezet nem melegít többé. Legalább csak új lelket
vehetnék, felöltöztethetném a remény és szerelem bibor köntösében s
ifjúságát a képzelődés gazdag virágaival ékesíthetném föl, de el
vagyok temetve s a remény és szerelem hervadtan áll jó kedvem
sírjánál. Ezt olvasom, ha mélyen szívembe tekintek, de talán annál
kevesebb gondomat foglalja el ezután az ábrándozás s hideg észszel
a külső jobblétért tán többet tehetek.» Egy Zádorhoz írt másik
levelében már nyugodtabb, üdvözli házasulandó barátját és
széttépett boldogságára gondol: «Adja Isten oly boldog légy, a mint
azt érdemeled: boldogságom úgy is abból fog állani, ha hazám és ti
boldogok lehettek. Én is lehettem volna, de hajh mily véghetlen
nagy lépés van a lehetéstől az azzá lételig, s mégis hány van, a ki
az sem lehetett volna, mert szívén kívül kereste a boldogság
forrását.» Néha gúnyosan fordul maga ellen. «Lásd én – írja szintén
Zádornak – lassanként beleszokom a jókedvbe, ki tudja, bele
halok-e? Azt gondoltam, hogy majd se nem ehetem, se nem ihatom,
pedig dehogy nem. Csak elfásulok lassanként s magam sem bánom,
legalább faraghat a sors belőlem a mit akar, bálványt vagy bitót.»
Évek multával is sajogni kezd a behegedt seb. «A napokban – írja
Zádornak Pestről 1827 aug. 28-ról – itt lesz Etelka, nem tudom
megláthatom-e? <span class="pagenum"><a name="Page_77" id=
"Page_77">-77-</a></span> Talán fogom látni, de mért nem oly
szemmel, mint öt évvel ezelőtt, akkor egy tekintet hónapokig
elálmodoztatott volna, most talán meg sem indíthat, annyira sem
vihet, hogy a multra visszanézvén, borzadjak magamtól.»<a name=
"FNanchor_10" id="FNanchor_10"></a><a href="#Footnote_10" class=
"fnanchor">10)</a></p>
<p>Ím lassanként kialvó szenvedélye, de a melynek emléke folyvást
termékenyíti költészetét. Nemcsak Vörösmarty nem lett boldog, de az
sem, kit annyira boldognak óhajtott s kinek épen boldogságáért
győzte le szenvedélyét. Etelka később férjhez ment ugyan, de a mint
Vörösmarty maga mondá egykor Zádornak, nem volt boldog és sokat
szenvedett. Azonban mindez későbbi dolog. Midőn 1823-ban Vörösmarty
<i>Zalán futásá</i>ba kezdett, Etelka a fejlődő ifjúság bájaiban
virult, s az ifjú költő ébredő szenvedélye hevével szerette. Hazafi
és szerelmi lelkesülés melege alatt született a magyar új eposz s
azzal költője, úgy látszik, nemcsak hazája, hanem szerelme oltárán
is áldozni kívánt. 1823 őszén már kész volt belőle néhány ének s
Vörösmarty félművel, de egész lelkesüléssel sietett Pestre.</p>
<hr class="chap" />
<div class="chapter"></div>
<p><span class="pagenum"><a name="Page_78" id=
"Page_78">-78-</a></span></p>
<h2>V.</h2>
<p class="summary">Vörösmarty mint a Perczel-fiúk nevelője másod
ízben, 1823–1825. Ügyvédi vizsgálatot tesz. A pesti irodalmi körök
1798–1825. Kármán. Révai. Horvát István, Szemere és Vitkovics.
Kulcsár. A Marczibányi-intézet. Fehér György. Petrózai Trattner
János. A gróf Teleki-ház. <i>Auróra. Hébe</i>. Kisfaludy Károly és
Kazinczy. Kovacsóczy <i>Aspasiá</i>ja. Vörösmarty új barátjai:
Toldy, Fábián, Zádor. Első találkozása Deák Ferenczczel. <i>Zalán
futása</i> fogadtatása. Vörösmarty és Kazinczy.</p>
<p>Pesten újra átvette a Perczel-fiúk nevelését s egyszersmind
fölesküdt a kir. táblára jegyzőnek. Ugyanekkor nagybátyjánál,
Vörösmarty Ferencznél, egy évig gyakornokoskodott. Nevelői fizetése
koszt és szállás mellett 300 váltóforint volt, melyből a mit
megtakaríthatott, folyvást anyjának küldötte. Nappalait a tanítás,
az ügyvédi censurára készülés és gyakornokoskodás foglalták el s
inkább csak éjjeleit áldozhatta a múzsáknak. <i>Zalán futásá</i>n
dolgozott oly kitartóan, hogy már 1824 márcziusában, a mint
Kazinczynak írta, igen kevés híja volt az egésznek. Közbe-közbe
elővette egy még Görbőn kezdett drámáját, <i>Zsigmond király</i>
czíműt, melyet 1823 telén Pesten be is végzett. E mellett néhány
kisebb költeményt is írt, szorgalmasan olvasott, kivált
szűnnapokon, midőn tanítványaival Börzsönybe rándúlt. 1824. dec.
20-án letette <span class="pagenum"><a name="Page_79" id=
"Page_79">-79-</a></span> az ügyvédi vizsgálatot, de nem
ügyvédkedett, hanem folyvást nevelő maradt. Úgy látszik, hogy mikor
ügyvéddé lőn, már fölhagyott azzal a szándékkal, hogy valóban
ügyvéd legyen. Legföljebb menedéknek tartotta fönn. Hamar
megismerkedett az irodalmi körökkel, lassanként a nemzeti
törekvésbe olvadt be minden egyéni törekvése s néhány év múlva
egyedüli életczélja lőn a hazafi és író koszorújáért küzdeni. A
szerelméről lemondó ifjú keblét csak a hazafiság nagy érzése volt
képes betölteni.</p>
<p>Pest épen akkor kezdett válni irodalmunk központjává. Már a múlt
század végén látunk egy pár férfiút erre törekedni, de siker
nélkül. Kármán 1793-ban kimondotta, hogy míg Pest meg nem ragadja a
kormányt, addig a tájszólások nem fognak beolvadni egységes
irodalmi nyelvbe, addig a vidéki elszórt irányok nem termik meg az
országos irodalmat, mely egyedűl egyenlítheti ki a nyelv, ízlés és
egyének különbségeit. Írói estélyeket indítványozott b. Podmaniczky
Anna, gr. Beleznay Miklós tábornok özvegye szalonjában a pesti
magyar írók és tudósok központosítása végett, és szintén Beleznayné
pártfogásával indította meg <i>Uraniá</i>ját, melyet ugyane czélból
alapított. Meg is nyílt ez újkori első magyar szalon, de a
Martinovics-katasztrófa szétriasztotta s Kármán halálával megszűnt
az <i>Urania</i> is, mely minden tekintetben annyi szép reményt
ígért. Révai terve egy Pesten fölállítandó nyelvmívelő társaság
ügyében az országgyűlés részvétlensége miatt nem <span class=
"pagenum"><a name="Page_80" id="Page_80">-80-</a></span>
létesűlhetett. Az írók szétszórva laktak az országban. Minden kis
város, hol egy pár kitünő író lakott, vagy valamely nevezetesb
irodalmi vállalat indúlt meg, fensőséget gyakorolt Pest fölött, hol
a magyarok is németűl beszéltek, német művészet kezdett virágozni s
oly lelkes magyar író is, mint Schedius, német folyóiratot adott
ki. Bécset még leginkább lehetett a magyar irodalom központjának
nevezni. A múlt század közepén itt szólaltatta meg ismét
irodalmunkat a magyar testőrség, itt jelent meg a legolvasottabb
hírlap, itt nyomattak a legszebb kiadású magyar könyvek s
évtizedeken át soha sem hiányzott itt egy-egy oly írói kör, mely
folyvást levelezésben állott az ország legkitünőbb íróival.</p>
<p>Pest fensőségének első lépcsője tulajdonkép Révai volt. Midőn e
genialis férfiú 1802-ben mint a kir. egyetemen a magyar nyelv és
irodalom tanára, elkezdé hirdetni a magyar nyelvészet reformját,
vagy jobban mondva, megalapítását, s összetűzve Verseghyvel,
szokatlan mozgalmat idézett elő: a magyar írók nagyobb figyelemmel
fordúltak Pest felé, mint valaha. Révai ugyan nem sokkal azután
meghalt, de naponként szaporodó tanítványai lelkesűlten hirdették
tanait. Köztök leginkább Horvát István tűnt ki, a ki már a
Verseghy-polemiában is védelmezte mesterét, s kit mintegy fejének
ismert az az irodalmi kis kör, melyet Szemere és Vitkovics alkottak
s Kazinczy pesti triásznak nevezett el. E kör három eszmének volt
képviselője: védte és terjesztette Révai nyelvészeti <span class=
"pagenum"><a name="Page_81" id="Page_81">-81-</a></span>
rendszerét, Kazinczy nyelvújítását és szintén a Kazinczy által
megindított költői új iskolát. Horvát ehhez még egy nagy érzést
csatolt, a nemzeti önérzetet, mely őt történelmünk nemzetiesb
fölfogására vezette, lassanként egész a rajongásig.</p>
<p>E kör volt a pesti s a Pesten átutazó írók központja; leginkább
Vitkovics házánál gyűltek össze, kivált 1812 óta, a midőn Vitkovics
megénekelt Theodorájához költözött. A szerb eredetű és görög
vallású ügyvéd egyszerű háza mintegy temploma lőn a magyar
nemzetiség s az új magyar költészet cultusának. Vitkovics a
belvárosi Kereszt-utczában lakott, nem messze a szerb templomtól,
egy még a hatvanas években is fennállott, franczia tetőzetű házban.
Az egri jó bor mellett nem egyszer lepte meg a társaságot az éj. A
széptani és nyelvészeti vitákat rendesen történelmi és politikai
tárgyú beszélgetések váltották fel. Az új magyar könyvek
megbíráltattak s némely polemia és irodalmi vállalat terve itt
fogant meg. A komolyságot tréfa, élcz és néha dal mérsékelték.
Vitkovics igen szépen tudott dalolni, rendesen népdalokat énekelt
és saját dalait, sőt egy párszor a szerb guzliczát is bemutatta
vendégeinek. Nemcsak a házi gazda, hanem a Virág Benedek és
Kazinczy névnapjai is megünnepeltettek. Midőn 1813-ban Berzsenyi,
1815-ben Kazinczy meglátogatták Pestet, még zajosb ünnepet ült e
kör. Az agg Virág itt találta magát legjobban s Theodora mindíg a
ház küszöbéig kísérte ki és kézcsókkal vált <span class=
"pagenum"><a name="Page_82" id="Page_82">-82-</a></span> meg tőle.
Itt szavalta el Fáy András némely ifjúkori dévaj költeményeit, s
nem bánta, ha azokat barátjai hevenyében leírták is, mert úgy sem
kiadhatók s dicsőítette a censurát, mint védpaizsát jó hírének. Itt
olvasta föl 1810 ben Kölcsey az első magyar románczot, itt 1815-ben
a <i>Mondolat</i> ellen Szemerével együtt írt satiráját; e kör
elébe terjesztette Helmeczy a nyelvújítás apologiáját, a melyhez
aztán Horvát István, akkor a régi nyelv egyetlen ismerője, örömest
szolgáltatott egy pár rögtönzött adalékot. Innen merített
lelkesűlést 1809-ben az Erdélybe utazó Döbrentei s nyert szellemi
támogatást ott megindított <i>Erdélyi Muzeuma</i>. 1818 óta
Kisfaludy Károly is vendége volt Vitkovics házának s a nyelvészeti
viták mellett a dramaturgiakat is divatba hozta. Midőn Vörösmarty
1823-ban Pestre jött, még nagy hírben állottak Vitkovics estélyei.
De e kör még nem tehette Pestet irodalmi központtá. 1811-től
majdnem 1822-ig a kis Széphalom uralkodott a magyar irodalmon.
Kazinczy ismerte majd minden vidék íróit s épen úgy érezte hatását
Bécs, mint Pest vagy Kolozsvár. A nyelvújítás mindennél mélyebbre
ható eszme volt s Kazinczynak nemcsak munkái éleszték e mozgalmat,
hanem levelei is, melyek majdnem pótolni tudtak egy egész központi
folyóiratot.</p>
<p>A Kazinczy triásza mellett Pesten még egy más írói kör is
alakult, melynek Kulcsár István volt a feje, az 1806-ban megindúlt
<i>Hazai és külföldi tudósítások</i> szerkesztője. Kulcsár nem
vallott határzott <span class="pagenum"><a name="Page_83" id=
"Page_83">-83-</a></span> irányt se politikában, se irodalomban.
Egyetlen eszméje és elve volt a nemzetiség. Magyar volt testestül
lelkestül és régi szabású táblabíró. Szerette nemzete történelmét,
irodalmát, zenéjét, színészetét s izgatott mindenik mellett szóval
és tettel. Író és szerkesztő volt, az irodalom és művészet
mæcenasa, ügyvéde és napszámosa a körülmények és erszénye szerint.
Buzdította a fiatal írókat, dicsőítette az idősbeket, kiadót
keresett munkáiknak, s ha más nem találkozott, maga adta ki. Lapja
jövedelmét úgy tekintette, mint közpénzt, a melyet közczélra kell
fordítani. A nyelvet és irodalmat illető kérdésekre jutalmakat
tűzött; az ortholog Beregszászival egy magyar szóképzéstant
íratott, Horvát Istvánt ő vette reá, hogy elkészítse őstörténelmi
<i>Rajzolatai</i>t, a melyeket aztán kiadott saját költségén s
olvasóinak ajándékul küldött. Nyílt házat tartott, hova szívesen
látott minden magyar írót és művészt; nem tett különbséget a neolog
és ortholog között, bár maga az utóbbiakhoz tartozott. A vallás
dolgában nem volt épen ily türelmes. A pártfogása alá vett vagy
épen nála segédkező protestáns ifjakat örömest áttérítette a
katholika hitre, ha lehetett, mint Ungvárnémeti Tóth Lászlót.
Politikai lapszerkesztő létére nem igen beszélt politikáról, hanem
annál örömestebb hallgatta, ha vendégei irodalmi dolgokról
vitatkoztak, vagy ha Bihari egy szép nótát húzott. Az írók után a
színészeket és czigány zenészeket becsülte legtöbbre, mint a
nemzeti nyelv és érzésnek erős támaszait. Sokáig buzgólkodott,
<span class="pagenum"><a name="Page_84" id=
"Page_84">-84-</a></span> hogy Pestnek állandó magyar színháza
legyen; leginkább az ő fáradozásai következtében vétetett meg e
czélra a Hatvani-utczában saját háza mellett egy üres telek, de az
építésre nem gyűlt elég pénz, a telek sokáig pusztán állott s végre
eladatott gróf Czirákynak. Biharinak, a híres czigány zenésznek,
nagy pártfogója volt; temetésére magával vitte vendégeit s a sírnál
lelkes beszédet tartott. Kazinczy triásza rendes vendége volt
nagyobb ebédjeinek s Horvát István itt is oly nagy szerepet
játszott, mint Vitkovics házánál. Mily diadalt ült e két lelkes
kör, midőn 1810-ben a Marczibányi intézet megalapíttatott, mely a
Marczibányi István hagyományából évenként pályadíjt tűzött a
nyelvmívelést illető értekezésekre s a legjobb magyar munkákat
megjutalmazta. Az intézet a nádor pártfogása alatt állott, a ki
igazgatását egy pestmegyei bizottságra ruházta, a nemzeti muzeum
befolyása mellett. 1817-ben történt az első jutalmazás Pestmegye
termében, a nádori biztos jelenlétében; Virág és Pethe munkái
koszorúztattak meg s Teleki József gróf pályairatai. 1820-ban maga
a nádor osztotta ki a jutalmakat, melyek elsőjét Kisfaludy Sándor
<i>Regéi</i> nyerték. A jutalmazott írók, ha Pesten voltak,
kardosan, magyar díszruhában jelentek meg s beszédeket tartottak.
Majdnem oly pompával, zajjal ment véghez az ünnepély, mintha
főispáni beigtatás lett volna. Valóban ez ünnepély emelni kezdte az
írót Verbőczy népe szeme előtt. Az irodalom mintegy fölvétetett a
rendi alkotmány sánczai <span class="pagenum"><a name="Page_85" id=
"Page_85">-85-</a></span> közé, vagy legalább azok az írók, kik a
Marczibányi-jutalmat nyerték. Itt is Horvát játszotta a főszerepet,
ő volt a pályakérdések kitüzője, bírálója s kihirdetője a hírlapok
útján. Mint az ország historikusa, a nemzeti becsület védője, egész
országos tekintélyt vívott ki magának.</p>
<p>Azonban mindezt csak előzménynek nevezhetni. A <i>Tudományos
Gyüjtemény</i> és <i>Auróra</i> megalapításával kezd Pest
irodalmunk központjává emelkedni. Amaz 1817-ben indúlt meg, Fejér
György indítványára, Horvát sürgetésére, ez 1822-ben Kisfaludy
Károly szerkesztése mellett; mind kettő a Kulcsár és Vitkovics
estélyein született és tartatott keresztvíz alá. A <i>Tudományos
Gyüjtemény</i> volt irodalmunkban az első nagyobbszerű tudományos
vállalat. Az egész ország tudományos ereje összpontosúlt itt s a
nyelvészeti, történelmi és irodalmi viták állandó tért nyertek. Nem
volt pártközlöny, sőt némi határozottabb színezetre sem törekedett.
Egykép írt bele ortholog, neolog, y-os és jottista s a szerkesztő
Fejér György mellé adott bizottság csak arra ügyelt, hogy a czikk
magában véve érdemes dolgozat legyen, legföljebb javított vagy
rontott rajta valamit, a szerző tudta nélkül is, a mi ma is szokása
szerkesztőinknek, Itt vívta ki Kazinczy nyelvújítási harczát
Beregszászival és másokkal, itt jelentek meg Kölcsey első
bírálatai, itt folytatta Horvát történeti nyomozásait. Ide küldé
mindenki czikkeit, a ki valamely tudománynyal foglalkozott, akár
mint szaktudós, akár <span class="pagenum"><a name="Page_86" id=
"Page_86">-86-</a></span> mint műkedvelő. E mellett e folyóiratnak
nemcsak az irodalom terén volt központosító ereje, hanem a társas
téren is. A <i>Tudományos Gyüjtemény</i> kiadója, Petrózai Trattner
János, az üzleti érdeken kívül, más szempontból is szerette a
magyar irodalmat. Reá is ragadt valami író barátjai lelkesüléséből.
Örömest látta házánál az írókat, kivált folyóirata dolgozótársait s
a legtöbbször az ő estélyein vitatták meg nemcsak a szerkesztőségi
ügyeket, hanem a magyar irodalom és tudomány nevezetesb kérdéseit
is. Vitkovics, Kulcsár és Trattner házai voltak először Pesten a
magyar irodalom szalonjai. A főuraknak minden egyébre, még a pesti
német színházra is, több gondjok volt, mint nemzetök irodalmi
törekvéseire. Leginkább gróf Teleki László viseltetett érdekkel az
irodalom iránt s olykor meghívta házához a nevezetesb írókat. Maga
is író volt s a Marczibányi-intézet elnöke, fia pedig, József,
ekkortájt lépett az írói pályára s Thaisz alatt élénk részt vett a
<i>Tudományos Gyüjtemény</i> szerkesztésében is.</p>
<p>A tudományos irodalom e központosítása hasonlóra ösztönözte a
szépirodalmat is. Kisfaludy Károly, a ki 1817-ben Pesten telepedett
le, már 1819-ben szándékozott megindítani egy zsebkönyvet, mint a
szépirodalom állandó közlönyét. Azonban se kiadó, se pénz nem volt.
Bátyja, Sándor, segített rajta, ki 1820-ban megnyervén a
Marczibányi-intézet első jutalmát, az egész 400 forintot a
zsebkönyv kiadására ajánlotta föl. Horvát izgatására még mások is
<span class="pagenum"><a name="Page_87" id=
"Page_87">-87-</a></span> tettek ajánlatokat s a vállalat egy pár
évre biztosíttatott. Így indúlt meg az <i>Aurora</i> 1822-ben
Kisfaludy Károlytól szerkesztve ugyan, de a részvényesek
collegialis felügyelete alatt. Ugyanekkor Bécsben is megindúlt egy
hasonló zsebkönyv, <i>Hébe</i> czímmel, Igaztól szerkesztve, de a
Kisfaludyé csakhamar kivívta fölötte az elsőséget s rendkívüli
befolyást kezdett gyakorolni szépirodalmunkra. Eleinte az
<i>Aurórá</i>nak is oly kevéssé volt határozott színezete, mint a
<i>Tudományos Gyüjtemény</i>nek. Majd minden költői irány
képviselője írt belé, sőt még nem-költők is, mint Kulcsár, Horvát
és Teleki József gróf. Kisfaludy kényelmetlennek érezte a
részvényesek felügyeletét, nem akart hódolni széptani nézeteiknek s
csakhamar megvált tőlök. A <i>Hébe</i> Kazinczy befolyása alatt
állott, az <i>Aurórá</i>val Kisfaludy egész önállóan rendelkezett.
A két zsebkönyv önkénytelen némi ellenzéke volt egymásnak.
Kisfaludy a nyelvújítók pártjához tartozott, Helmeczy avatta be, a
párt egyik legtúlzóbb embere, mértékben írta rímes verseit,
kiválóan kedvelte a német költészetet s ennyiben a Kazinczy
felekezetéhez tartozott, de költészetének szelleme egy pár lényeges
pontban különbözött a Kazinczyétól. Kisfaludyt nem lelkesítette se
a valódi görög eszmény, se az a német-görög, mely a Goethe és
Schiller költészetének egyik feltünő oldala. Kisfaludy inkább a
német romantikusok felé hajlott, más felől élményeinél,
míveltségénél, sőt a műfajoknál fogva is, melyeket művelt,
szeretett oly tárgyakhoz is nyulni, <span class="pagenum"><a name=
"Page_88" id="Page_88">-88-</a></span> melyek meglehetős
ellentétben állottak Kazinczy merev idealismusával. Mindez közelebb
vezette Kisfaludyt a nemzeti elemhez, mint bárkit azok közűl, kik
eddig az új iskolához számították magokat. Kisfaludy nem elvből,
sem versenyből foglalta el ez álláspontot, oda ragadta szelleme s
még inkább szépirodalmunknak az a fejlődése, melyet épen
<i>Aurórá</i>ja eszközölt, kivált Vörösmarty feltüntével, kiben e
kor írói közt legerőteljesben nyilatkozott a nemzeti szellem.
Kazinczy írt az <i>Aurórá</i>ba, bár nem annyit, mint a
<i>Hébé</i>be, szent körnek nevezte az Aurora-kört, Kisfaludy
viszont őt mesterének vallotta, de nem szövődött köztök valami
benső viszony, s maga a két zsebkönyv is irányuk egy pár lényeges
különbségét mutatta. Az <i>Auróra</i> kizáróan csak a hazai
történelemből vett rajzokat közlött, a <i>Hébe</i> is közlött
ilyesmit, de inkább szerette az eszményies jeleneteket. Az
<i>Auróra</i> kizárt minden élő személyhez írt alkalmi költeményt,
minőket nemcsak Virág és Berzsenyi szoktak írni, a római
klasszikusok példájára, hanem Kazinczy is. Kisfaludy nyiltan
megírta minden dolgozótársának, magának Kazinczynak is, hogy a vers
ne személyes, hanem köztárgyat foglaljon magában. Az <i>Auróra</i>
oly költeményt fogadott szívesebben, mely nem a mythologiából
szedte képeit s előszeretettel fordult az ősi dicsőség felé. A
<i>Hébé</i>be leginkább a régibb költők írtak. Az <i>Auróra</i>
lassankint az ifjú nemzedék közlönyévé vált, mely nemzetibb húrokat
kezdett pengetni magánál Kisfaludynál is. Ez ifjú írók <span class=
"pagenum"><a name="Page_89" id="Page_89">-89-</a></span> mindíg
kifejezték részint őszinte, részint obligát tiszteletöket Kazinczy
iránt, de Kisfaludyt ismerték fejöknek. Kazinczy örvendett, hogy az
egész új nemzedék a nyelvújítás zászlójához szegődik, hogy a régi
ízlés hívei apadnak, de az új ízlésben valami olyat is látott, a mi
már nem az övé. Csakhamar nagyon is nemzetinek találta
költészetünket, mely tulajdonkép csak kezdett nemzetivé válni. «Nem
szeretem azt a neki dühödt nemzetiséget – írja Zádornak 1825
deczemberében – szeretném, ha a rein menschlich is szólana e
mellett. Addig éneklik az Árpádiászokat, míg végre bele
csömörlünk.»</p>
<p>Kisfaludy és társai hatását az öreg Virág Benedek is érezte, ki
Budán lakott s kihez híven elvándoroltak az ifjú írók, hogy
bemutassák tiszteletöket és áldását kérjék. Ő nem azon aggódott, a
min Kazinczy, őt az bosszantotta, hogy igen elszerelmesedett,
ellágyult költészetünk. Az öreg nyaranta, alkony felé, rendesen a
budai hídfőnél sétált vagy üldögélt. Tisztelői tudták szokását s
itt látogatták meg. Egy nap Szalay, a még gyermekifjú, itt
tisztelgett az öreg úrnak. Nem sokkal azután jött Kisfaludy Károly
is és beszédbe elegyedett velök. Midőn Kisfaludy eltávozott, Virág
hosszan nézett utána s így szólott Szalayhoz: «Milyen szép magas
ember ez a Kisfaludy, egész heros s mégis oly lágy szerelmes
verseket ír». A Kisfaludy színművei- és beszélyeiben nyilatkozó
realismus is bántotta a régibb írókat. Midőn a <i>Kérők</i> czímű
vígjátéka előadatott, az ügyvédközönség Perföldyben <span class=
"pagenum"><a name="Page_90" id="Page_90">-90-</a></span> Nagy
István kir. alapítványügyi jogigazgató arczképére ismert s
Vitkovics, nagy tisztelője a vélt megbántottnak, megtámadta
Kisfaludyt, vendégeitől is támogatva, a kik ez aristophanesi
szabadságot a magyar színházra és irodalomra nézve veszélyesnek
látták. «No csak bántsatok, sorban színpadra hozlak benneteket» –
mondá indulatosan Kisfaludy. <i>Stibor vajdá</i>ban szintén rossz
néven vették tőle az író és nem író táblabírák a jobbágyság élés
rajzát és izgatást éreztek ki belőle a nemesség előjogai ellen.
Nemcsak az életben, hanem az irodalomban is néha épen az a sajátság
teszi kedveltté az embert az ifjak előtt, a miért az öregek
morognak. Kisfaludy Károly az ifjú írók egész bálványa lőn s
nemcsak <i>Aurórá</i>jával központosítá az ifjú erőket, hanem
személyiségével is. Úri, gavallér ember volt, a nők kegyencze, ki
oly társaságokba is járt, hova társai be nem juthattak. Sokat élt
külföldön, nyelveket beszélt, festett. Viharos ifjúsága, kalandjai,
tapasztalatai, modern míveltsége, irodalmunkban eddig hallatlan
termékenysége, népszerűsége, melyet épen úgy meg tudott nyerni mint
tartani, tekintélyt vívtak neki az öregek előtt s elbájolták az
ifjúságot. A kezdő költő már nem csak Kazinczynak mutatta be
zsengéjét, hanem Kisfaludynak is, sőt némelyik csak egyedűl
Kisfaludynak. Egy egész ifjú irodalom képződött körűle, mely tőle
vett buzdítást, irányt.</p>
<p>Azonban a pesti ifjú írók 1823 körűl magok között is alkottak
egy kis kört, hol kényelmesebben <span class="pagenum"><a name=
"Page_91" id="Page_91">-91-</a></span> érezték magokat, mint
Kisfaludynál, kivel még nem voltak egyrangúak s ki még akkor inkább
pártfogójok volt, mint társok. E kör feje annyiban Kovacsóczy volt,
a mennyiben 1824-ben egy <i>Aspasia</i> czímű folyóiratot indított
meg, mely tért nyitott oly költeményeknek is, melyeket az
<i>Auróra</i> nem vett föl. Akadt pártfogója is, egy idősb és
tekintélyes író, Szemere, ki szertelen nyugtalanságánál vagy
hiúságánál fogva egész pályája végéig folyvást az újabb-újabb írói
nemzedékhez csatlakozott. Kovacsóczy egy nyaláb kéziratot nyert
Szemerétől, melyet ez egy általa szerkesztendő, de abbahagyott
folyóirat számára gyűjtött. Így jelent meg az <i>Aspasiá</i>ban
néhány költemény a régibb íróktól s egy pár széptani értekezés
Szemerétől, álnév alatt. A többi író mind az új nemzedékhez
tartozott. Bajza (Julius álnévvel), Fábián, Toldy (Schedel), Zádor
(előbb Stettner, írói néven Fenyéry), Tewrewk, Bárány voltak a
rendes dolgozótársak. A vállalat nem sokáig tartott s hamar semmivé
lőn. Kovacsóczy könnyelmű ember volt s bőven szeretett költeni, ha
nem volt is miből. «Kovacsóczy az előfizetési summákat nagy részt
elpazarolta» – írja Zádor Kazinczynak 1825 októberében. A kör
felbomlott, jobbjai elfordúltak Kovacsóczytól s kizáróan
Kisfaludyhoz csatlakoztak.</p>
<p>Vörösmarty Pestre jőve, először is e körrel kötött szorosb
viszonyt. Meglátogatta ugyan egy párszor Kisfaludyt is, ki az
1824-iki <i>Aurórá</i>ba fölvette két költeményét, de akkor
ismeretségöknek még csak küszöbén <span class="pagenum"><a name=
"Page_92" id="Page_92">-92-</a></span> állottak. Hamarább
megbarátkozott az <i>Aspasia</i> dolgozótársaival, kik, mint ő,
feltörekvő s hír nélküli írók voltak. Két költeményt adott az
<i>Aspasiá</i>ba s egy episódot <i>Zalán futása</i> első énekéből.
Fábián és Toldy el voltak ragadtatva a mutatványtól s csakhamar
barátjai lettek az ifjú költőnek. Bajza még nem lakott állandóan
Pesten s csak 1827-ben ismerkedett meg Vörösmartyval. Fábián épen
Hafizt fordította, Tegnèr és Ossian tanúlmányával foglalkozott, s
úgy látszik, a keleti és éjszaki költészet felé fordította ifjú
barátja figyelmét. Toldy még csak verseket írt, s egy pár hírlapi
czikket és Schiller <i>Haramjái</i>t fordította, tele
germanismussal s a neologismus minden túlságával, de már feltünő
jártassága volt mind a magyar, mind a külföldi irodalmakban s
örömest szolgált az új társnak utasítással és könyvvel. Vörösmarty
többször olvasott föl barátjainak töredékeket készülő eposzából,
kik némely észrevételeket tettek reá, különösen Fábián arra
ösztönözte, hogy mindjárt a cselekvényen kezdődő eposz elébe írjon
egy kis bevezetést, mely mintegy előkészítse az olvasó hangulatát.
Vörösmarty megfogadta a tanácsot s így készült <i>Zalán futása</i>
bevezetése az első sortól a harminczadikig.<a name="FNanchor_11"
id="FNanchor_11"></a><a href="#Footnote_11" class=
"fnanchor">11)</a></p>
<p>A jó barátok dícsérgetése s az <i>Aspasiá</i>ban közlött töredék
várakozást keltett az írói körökben. A töredék <span class=
"pagenum"><a name="Page_93" id="Page_93">-93-</a></span> tetszett
ugyan, de kevesen bíztak a sikerben, maga Kisfaludy Károly is úgy
nyilatkozott, hogy ily hosszú lélekzetű költemény nagyon
megpróbálja az embert s féltette az ifjú költőt. Fábián nem
kétkedett, hogy az eposz nagy hatást fog tenni s azt írta Zádornak,
hogy egy rendkívüli költőnk állott elő. Zádor Vasból csak azért
utazott le, hogy megismerkedhessék az új társsal. Ő is e körhöz
tartozott s egy pár költeménynyel lépett föl az <i>Aspasiá</i>ban
és <i>Aurórá</i>ban. Csakhamar szenvedélyes tisztelője, barátja lőn
Vörösmartynak. Az ifjú költő pesti barátjai közt senkivel sem
állott szorosb baráti viszonyban, mint Zádorral. A többi még akkor
csak irodalmi barátság volt. A mint viszonyuk erősödött, Zádor
előtt nem titkolt semmit, még szerelmét sem. Zádor hasonló
érzülettel viszonozta e ragaszkodást. Dicsekedő örömmel nevezi
barátjának, Kazinczyhoz írt leveleiben, e ritka szívű embert és
szabad szellemű költőt, ki független és nemzeti modorban kezdi
pályáját. De néha tüzesen vitatkoztak szóval és levélben, inkább
nyelvészeti, mint æsthetikai dolgokon. «Ez így van jól – írja
egyszer Zádornak – az etymologia, szokás, s az én akaratom
szerént.» Akaratját, költői ízlését épen oly nyomós oknak tartja a
nyelv dolgában, mint az etymologiát és szokást. Érzi, hogy a magyar
nyelv geniusza souverain hatalommal ruházta föl s uralkodni van
hivatva a magyar költői nyelven.</p>
<p>Zádor megismertette Fáyval s elvitte hozzá a 21 éves Deák
Ferenczet, ki 1824-ben valami pörös dologban <span class=
"pagenum"><a name="Page_94" id="Page_94">-94-</a></span> több ideig
mulatott Pesten. Vörösmarty a Kishid-utczában a <i>Vadászkürt</i>
10. számú szobáiban lakott növendékeivel. Itt találkozott először a
két férfiú, kikre oly nagy szerep várt a megifjuló Magyarország
történetében. A költő olvasott <i>Zalán</i>jából a leendő
államférfiúnak, kit épen úgy meghatott a csodás bájú nyelv, mint a
nemzeti fenkölt érzés. Az ősi dicsőség költője s az ősi jog védője
a rokonszenv dobbanását érezték szívökben, mely később oly nemes és
ritka barátsággá fejlődött. Nemcsak tehetségök és hírök varázsa
vonzotta egymáshoz e két férfiút, hanem jellemök és kedélyök
összhangzata is több pontban. Mind kettőben ugyanazon erkölcsi és
nemzeti mély érzés, ugyanazon erős, de titkolt vagy elnyomott
szenvedélyesség, ugyanazon csöndes komolyság és magyaros humor.
Mind kettő a néppel összeolvadó magyar nemesség kifejezése, az ősi
nemzeti typusz kinyomata, a korszellem hatása alatt mintegy
megifjodva. Vörösmarty épen annyira különbözött Kisfaludy
Sándortól, mint Deák Nagy Páltól. Kisfaludy Sándornak a nemesség
volt a nemzet, mint Nagy Pálnak. Vörösmarty az egész nemzethez
szólott, s folyvást viszhangoztak lantján azon politikai eszmék,
melyekért ifjuló nemzete küzdött, Deák is mint a nemzet államférfia
szerepelt s a Széchenyi felköltötte reformeszméket oltva be az ősi
alkotmányba, a nemesi jogoknak nemzetivé átváltozását segítette
elő. Vörösmarty hatása bevégződött e korszakkal s csak a
forradalomig terjedt. A Deáké átnyúlt a másik korszakba
<span class="pagenum"><a name="Page_95" id=
"Page_95">-95-</a></span> is, hogy megvédje a jövőnek mindazt, a mi
a múltban egyedűl drága. Vörösmarty 1825–1845-ig állott hatása
legmagasb fokán, Deák 1861–1867-ben érte azt el. A két korszakot a
forradalom árja és romok választják el egymástól, de felettök az
ősi dicsőség és az ősi jog csillaga dereng, egy-egy fénysugárt
vetve a homályos jövőbe. E fényben a két barát szelleme ismét
találkozott.</p>
<p>1825 elején már készen és kijavítva állott <i>Zalán futása</i> s
Vörösmarty előfizetési íveket bocsátott ki. Társai bátorították s
izgatták az előfizetés ügyében, kivévén Bajzát, ki Orosziból 1825
máj. 30-ról így ír Toldynak: «Vörösmartynak ohajtanám, hogy
előfizetője ne legyen. Kár oly nagy munkával sietni, egy nagy
eposzt nem lehet úgy venni, mint 10–12 sorból álló kisded dalt,
melynek hibáját, szépségét gyakorlott fej azonnal kitalálhatja.
Igen sokat monda az a soha meg nem vetendő kritikus, ki azt mondá,
hogy nonum prematur in annum, csak hogy jól meg kell őt érteni s
nem oly félszegűl magyarázni, mint szokták közönségesen magyar
íróink és nem-íróink. Én a derék ifjút tisztelem s nálam senki őt
jobban nem tisztelheti. A ki oly darabot ada, mint a <i>Tünődő</i>,
méltó a tiszteletre, a nemzeti tapsra. Ez s az ő <i>Fellegekhez</i>
rosszúl czímzett darabja az ez évi <i>Aurórá</i>nak becsesb
darabjai közé fognak számláltatni. Hogy neve ragyogjon, úgy
ohajtom, mintha saját nevem volna, ennek okáért féltem, mert
<i>Zalán</i>járól az én jóslatom az, hogy ha most hamarjában
kijövend, el fog feledtetni!» Bajza még <span class=
"pagenum"><a name="Page_96" id="Page_96">-96-</a></span> ekkor nem
ismerte Vörösmartyt személyesen és <i>Zalán futásá</i>ból nem
olvasott egyebet az <i>Aspasiá</i>ban megjelent mutatványnál. Se a
baráti rokonszenv, se a mű szépségei nem enyhíthették kritikai
szigorát, mely mint levelei bizonyítják, már fiatal korában
nyilatkozott benne, nemcsak mások, hanem önmaga iránt is. Azonban e
nyilatkozat, úgy látszik, nem az eposz természetének mélyebb
vizsgálatából származott. Ő csak féltette pályatársát, de nem arra
gondolt, hogy egy nagy tehetségű fiatal költő írhat a költészet nem
egy fajában remekművet, sőt egy s más tekintetben genialis eposzt
is, de olyat nehezen, mely az elsőrendű eposzok mellett
foglalhasson helyet, mert az ily eposzokat a népköltészetben
századok teremtik, a műköltészetben pedig hosszú évek, sőt egy
egész élet.</p>
<p>A várt mű 1825 augusztusában megjelent, csinos kiadásban, a
czímlapon rézmetszettel, a melyet Kisfaludy Károly rajzolt. Úgy
látszik a censura keveset vagy épen semmit sem törült ki belőle. A
politikai viszonyok egy kissé enyhűltek, a kormány visszadöbbenve a
heves és kitartó ellenállástól, hajlandónak mutatkozott visszavonni
törvénytelen rendeleteit. Az országgyűlés majdnem bizonyos volt, a
censorok engedtek valamit szigorukból. Legalább Zádor 1825-ben
Kazinczyhoz írt egyik levelében dicséri Dreschert, a budai censort,
hogy szép szabadelvűséget tanusított Vörösmarty <i>Zalán</i>ja s az
1825-ki <i>Auróra</i> iránt. Vörösmarty a maga költségén adta ki
művét és előfizetés <span class="pagenum"><a name="Page_97" id=
"Page_97">-97-</a></span> útján. Nem sok előfizető gyűlt reá, a
könyvárusoknál is lassan kelt, de hatása mind az irodalmi körökre,
mind a míveltebb közönségre rendkívüli nagy volt. A politikában a
kihirdetett országgyűlés, az irodalomban <i>Zalán futása</i> volt a
beszéd főtárgya. Természetesen a politikai érdek volt a
hatalmasabb, de az ősi jogok védői s az ősi dicsőség dalnoka közti
rokonságot mindenki érezte, magok az illetők legjobban. Az ország
jogait visszakövetelő s a nemzeti fájdalom hangját hallató szónokok
beszédeihez jól illett az eposznak mind tárgya, mind hangja.
Vörösmarty egy politikai nagy pillanatban lépett föl, mintegy a kor
kifejezése volt s költői tehetsége s az országos hangulat egyaránt
a nemzet költőjévé avatták. Az irodalmi körök is tapsoltak a
sikernek, bár különböző okokból. Az Auróra-kör a rég várt epikust
üdvözölte benne, a nemzetit és romantikust, ki elhagyja a
klasszikai példányokat, de az újabbakat sem igen követi, s valami
eredetit vegyít költészetünkbe. E mellett e kör örvendett, hogy
saját kebléből emelkedik ki e rendkívüli tehetség, ki egy még eddig
betöltetlen helyet foglal el. A drámában Kisfaludy K. volt a
koszorús, a lyrában többen osztoztak a babéron: Kisfaludy S.,
Virág, Berzsenyi, Kisfaludy Károly, az epikus koszorújáért még
egyetlen kitünő költő sem versenyzett. Senkinek sem esett nehezen,
hogy Vörösmarty elfoglalta az üres helyet, sőt Kisfaludy K. benne
ismervén föl epikai költészetünk első rangú tehetségét, leginkább
ilynemű dolgozatokra buzdította. Kulcsár és ortholog társainak az
<span class="pagenum"><a name="Page_98" id=
"Page_98">-98-</a></span> tetszett, hogy Vörösmarty, bár a
neologokhoz tartozik, mégis kevésbbé az, mint a többiek s van benne
valami régies is. Fáyt elbájolta a színek és képek gazdagsága s nem
egyszer mondotta tréfásan, hogy Vörösmarty költészete hasonlít a
nehéz szövetű aranyhímes magyar szoknyához, mely akkor is teltnek
látszik s megáll a földön, ha hiányzik belőle a szép termetű hölgy.
Szemere csodálkozott az egészen új nyelven, mely sem a régi, sem a
megújított, és szokása szerint egy csoport paradoxonban fakadt ki.
Horvát István az ősi dicsőség dalnokát üdvözölte benne, mintegy
testvérét, ki az a költészetben, a mi ő a történelemben.</p>
<p>Szóval majd minden nevezetesb írónak tetszett valami e műben s
legalább magán körben hallatta róla ítéletét. Csak Kazinczy
hallgatott, ki mint kritikus Kovacsóczyt is bámulni tudta s kivált
leveleiben általában nem igen sajnálta a bókot egyetlen hozzá
folyamodó írótól sem. Sajátságos jelenség, de nem épen érthetetlen.
Vörösmartyra már Teslér figyelmeztette Kazinczyt, ki 1824-ben
Kovacsóczyhoz írt levelében üdvözölte is a tehetséges ifjút, mint
szokott minden ifjú írót, ki a neologismushoz csatlakozott.
Vörösmarty megköszönte a figyelmet egy kis levélkében, mely tele
őszinte tisztelettel, de nincs benne holmi lelkesülésbe oltott
hízelgés, melyhez annyira hozzá szoktatták Kazinczyt barátjai és
tisztelői. Kazinczy felelt e levélre, biztatta, mert jó jel – úgy
mond – mikor a kezdő nem félig érettet nyújt s kéri, hogy
<span class="pagenum"><a name="Page_99" id=
"Page_99">-99-</a></span> írja meg neki életadatait. Vörösmarty
teljesítette e kérelmet, s egyszersmind mutatványt küldött
<i>Zsigmond</i> czímű drámájából. Itt megszakadt levelezésök egész
1827-ig.<a name="FNanchor_12" id="FNanchor_12"></a><a href=
"#Footnote_12" class="fnanchor">12)</a> Lehet, hogy Kazinczy
száraznak találta Vörösmarty modorát, ki nem értett a levélírás
mesterségéhez, se magáról, se másról nem tudott szellemesen
csevegni vagy ódai lelkesüléssel ömledezni. Valóban Vörösmarty épen
oly rest levélíró volt, mint kevés szavú, s leveleiben rendesen
csak a szükségesekre szorítkozott. Ritkán nyílt meg, vagy engedte
át magát fölindulásának s épen nem kedvelte se a szívből jövő, se a
mesterkélt bókokat. Kazinczy levélírónak született, annyira, hogy
leveleiben nemcsak mint stilista a legkitünőbb, hanem jellemének
szeretetreméltósága és gyöngesége is itt nyilatkozik leghívebben. A
levélírásban épen oly kevés érintkezési pont volt köztök, mint a
költészetben. Midőn <i>Zalán futása</i> megjelent, Széphalomról nem
repült hozzá üdvözlet, midőn Kazinczy <i>Minervá</i>ban az 1825-ki
<i>Aurórá</i>t bírálta, melyben épen akkor látott világot
<i>Cserhalom</i>, csak érinti Vörösmarty e második nagyobb művét.
Toldy, ki mindinkább bámulta Vörösmartyt, egész nehezteléssel írta
neki, hogy ez valóságos részrehajlás. «Jól mondod – viszonzá
Kazinczy 1826 nov. 6-án – hogy részrehajlással vagyok Vörösmarty
iránt. Hogy azt ismerd, jer, lásd, mint tanúlja fiam <span class=
"pagenum"><a name="Page_100" id="Page_100">-100-</a></span>
scandálni a hexametert <i>Zalán</i>on, mint tudja érteni a poetai
szólást <i>Zalán</i>on s midőn vele olvasom <i>Zalán</i>t, mint
tanúlja ellágyult, elváltozott hangomon ismerni a nemzet nagy
díszét. <i>Cserhalom</i> nekem annyi, mint egy egész poema s nem
számlálom a kisebb dalok számába. <i>Zalán</i> és <i>Cserhalom</i>
felől én is egyedül akarok szólani s ha eddig hallgaték, nem
hidegségre mutat.»<a name="FNanchor_13" id=
"FNanchor_13"></a><a href="#Footnote_13" class=
"fnanchor">13)</a></p>
<p>Toldy kapva kapott e kicsikart nyilatkozaton s örömmel igtatta
be a Vörösmarty eposzairól írt æsthetikai értekezésébe, azzal
mentegetve magát Kazinczy előtt, hogy ezzel tartozott mind neki,
mind Vörösmartynak; Vörösmartynak azért, mert a mellőztetés
nehezebben esik bármely megtámadásnál, neki azért, hogy az olvasó
olyast ne higyen felőle, mi bizonyosan nincs szándékában. Kazinczy
helybenhagyta levele fölhasználását, de nem tartotta meg ígéretét
és soha sem írt se <i>Zalán</i>ról, se <i>Cserhalom</i>ról. A
helyett elpanaszolta Guzmicsnak, mily rossz néven vette tőle Toldy,
hogy <i>Zalán</i>t és <i>Cserhalmo</i>t nem magasztalta, s egész
elkeseredve kiált föl: «Föltettem magamban, hogy magamba zárom
örömömet és boszúságomat s többé semmit sem recensealok. Igaza van
gr. Majláthnak, noha nem ily baj miatt mondá a szót: Unsere
Schriftsteller sind doch schreckliche Pedanten.»<a name=
"FNanchor_14" id="FNanchor_14"></a><a href="#Footnote_14" class=
"fnanchor">14)</a> <span class="pagenum"><a name="Page_101" id=
"Page_101">-101-</a></span> Guzmicsnak is ígéri, hogy írni fog e
két műről, s egyszersmind egy későbbi levelében oda vet egy pár
megjegyzést, a melyekben őszintébb a gáncs, mint a méltánylat.
«<i>Zalán</i>nak ossiani kezdete – úgy mond – engem igen kedvesen
lepe meg; csodálom, írigylem azt, valamint könnyűségét. De azt is
csodálom, hogy ez a lelkes ifjú a maga eposzával ily hamar
elkészülhete, hogy azt ily hamar kieresztheté… Én azt szerettem
volna, hogy <i>Zalán</i>jában leltem volna több nyomait Homérnak,
nevezetesen azokat a Homérban oly szép hasonlatokat. Lehet e nemben
szép a mi nem homéri is, de engem igen gyönyörködtet, midőn a Homér
nemében homérit lelek. <i>Zalán</i>ban sok sürgés-mozgás (actio)
van s ő a hadi dolgokat szépen és szép mértékben egyesítette az
emberi szív érzéseivel. <i>Zalán</i>nal literaturánk és korunk
kevélykedhetik, de <i>Zalán</i> is sokat nyert volna mint minden
egyéb munka, ha Vörösmarty követte volna Horácz intését…
<i>Salamon</i>t tegnap vevém. Ime epicus és dramaticus azon egy
személyben. Melyik lesz nagyobb, melyik kisebb. Még eddig a dráma
nem vala íróinknak a legszerencsésebb pálya.»<a name="FNanchor_15"
id="FNanchor_15"></a><a href="#Footnote_15" class=
"fnanchor">15)</a></p>
<p>Elvégre Vörösmartynak is írt, midőn ez neki 1827-ben
<i>Salamon</i>ból ajándék példányt küldött. «A művészt akkor
dícsérjük – így szól a levél – midőn munkája csodálatában felejtjük
dícséretét, ezt mondja <span class="pagenum"><a name="Page_102" id=
"Page_102">-102-</a></span> <i>Emilia Galotti</i>ban a herczeg.
Halld tehát, miért nem szólék én <i>Zalán</i>ról, a szép
<i>Cserhalom</i>ról és most miért nem <i>Salamon</i>ról. De halld
azt is, hogy soha nekem kedvesebb tömjény nem gyujtatott, mint a
melyet bodrogi barna leánykától vettem.»<a name="FNanchor_16" id=
"FNanchor_16"></a><a href="#Footnote_16" class="fnanchor">16)</a>
Általános bókok minden eszmei tartalom nélkül s az, hogy
<i>Salamon</i>t egy sorba teszi az eposzokkal, kétkednünk
kényszerít őszinteségében, mert Zádorhoz írt egyik levelében
kedvezőtlenűl nyilatkozik <i>Salamon</i>ról, s különös, hogy
drámában épen egy lyrai költeményt emel ki, Jolánka dalát, a melyet
magára czélzónak tart, mert Jolánka a széphalmi pusztát emlegeti.
Egyébiránt később Toldyhoz írt leveleiben többször üdvözli és
magasztalja Vörösmartyt, de mindig egy rangban a többi tehetségesb
ifjú költővel, ide értve Kovacsóczyt is. Ez szerfölött boszantotta
Toldyt: «Mint hüledezünk – kiált föl – midőn látjuk, hogy némelyek
iránt mily rettentő tévedésben vagy.»<a name="FNanchor_17" id=
"FNanchor_17"></a><a href="#Footnote_17" class=
"fnanchor">17)</a></p>
<p>Valóban Kazinczy Vörösmartyban s a többi ifjú költőben inkább
csak azt dícsérte, a mi irányával összhangzó volt, tudniillik, hogy
a neologismus zászlójához csatlakoztak, mértékben írják a rímes
verseket. De az visszatetszett, hogy némelyek, különösen
Vörösmarty, elhajlanak a német-görög classicismustól. E mellett
Vörösmartyt a szokottnál nagyobb költői <span class=
"pagenum"><a name="Page_103" id="Page_103">-103-</a></span>
tehetségnek soha sem ismerte el. Csak félig-meddig telt öröme az új
nemzedékben s leginkább abban nyugodt meg, hogy általában
költészetünk fölzsendül. «Én ősz fővel – írja Guzmicsnak az
<i>Aspasiá</i>ról – s Döbrentei a férfikor erejében nem írigyli-e
Vörösmartynak, Kovacsóczynak, Juliusznak, Emilnek némely itt állott
verseiket?»<a name="FNanchor_18" id="FNanchor_18"></a><a href=
"#Footnote_18" class="fnanchor">18)</a> Kis Jánosnak az
Auróra-körre czélozva így ír: «Az az út, melyet nekünk kelle
irtani, ime törve van s lelkes ifjúink futnak, a hol nekünk mászni
kelle. Mint örvendek, hogy nyilni látom a szép tavaszt.» Később:
«Mi lehet idővel ebből a Kovacsóczyból, Bajzából és
Vörösmartyból».<a name="FNanchor_19" id="FNanchor_19"></a><a href=
"#Footnote_19" class="fnanchor">19)</a> Folyvást egy sorba teszi
Vörösmartyt Kovacsóczyval. Valami kiválóbbat nem talált benne, s
úgy látszik, nem csüggött költészetén bensőbb szeretettel. Kazinczy
valóban sok mindent megtámadhatott volna <i>Zalán</i>ban, a
compositiót és jellemrajzot egyaránt, de azt el kellett volna
ismernie, hogy e fiatal költő új világot nyit költészetünkben s oly
nyelven szólal meg, a minőn még egyetlen magyar költő sem. De épen
e kettő tetszhetett legkevésbbé Kazinczynak. Ő Toldyhoz írt egyik
levelében<a name="FNanchor_20" id="FNanchor_20"></a><a href=
"#Footnote_20" class="fnanchor">20)</a> (1827) önérzetbe vegyült
mély meggyőződéssel mondja, hogy egy magyar író <span class=
"pagenum"><a name="Page_104" id="Page_104">-104-</a></span>
dolgozatán sem ismer annyi classicitást, mint a magáén, nem
szépséget ért alatta, hanem klasszikai ismeretséget s ez alatt
nemcsak a reminiscentiákat, allusiókat, hanem a színt, még pedig
ott is, hol új vagy régi klasszikai példány nem lebegett szeme
előtt. Kazinczynak igaza volt s épen ezért nem tetszhetett neki
eléggé Vörösmarty, kiben a hexameteren kívül semmi sem
emlékeztetett a német-görög classicismusra. Kazinczy a nyelvújítás
halhatatlan hőse volt s a művészibb próza és költőibb szólam
megalapítója. Vörösmarty elfogadta a nyelvújítást, de bizonyos
határnál megállapodott s a magyar költői nyelv szépségeit más úton
kereste, oly úton, mely inkább megegyezett a nyelv géniuszával. Nem
írigység, hiúság választák el egymástól az agg és fiatal koszorúst,
hanem ízlés és eszmék, melyek néha erősb válaszfalak magoknál a
szenvedélyeknél is. Tisztelték egymást, de lehetetlen volt egymás
költészetét őszintén szeretniök.</p>
<hr class="chap" />
<div class="chapter"></div>
<p><span class="pagenum"><a name="Page_105" id=
"Page_105">-105-</a></span></p>
<h2>VI.</h2>
<p class="summary">Vörösmarty fölhagy a nevelőséggel. Haboz az írói
és ügyvédi pálya között. Az írók jövedelmei. Néhány hónapra újra
nevelősködik. Kiadja <i>Salamon</i>t. Kirándulásai a vidékre.
Tiszteletdíjai. Székes-Fehérvárott akar megtelepedni mint ügyvéd,
majd Pesten marad és átveszi a <i>Tudományos Gyüjtemény</i>
szerkesztését. Munkássága 1823–1833. Irodalmi állapotok. Viszonya
Kulcsárral, Szemerével és Vitkovicscsal. Horvát István hatása
Vörösmartyra. Egy új nagy eposz terve. Az Auróra-kör; tagjai,
törekvése és iránya.</p>
<p>A huszonöt éves ifjú országos hírre emelkedett s a pesti
irodalmi körök kedvenczévé lőn. Épen akkor mosolygott reá a
dicsőség, midőn szíve a szerelem élethalál harczát vívta, épen
akkor tüntették ki az emberek, midőn hivatal, életmód nélkül állott
a világban. Bevégezvén tanítványai növelését, 1826 augusztusában
megvált a Perczel-háztól s Budára Zádor barátjához költözött, majd
onnan novemberben Fehérvárra utazott anyja látogatására.</p>
<p>Nem tudta, mitevő legyen, az ügyvédséghez fogjon-e vagy mint író
próbáljon megélni. Ez utóbbira nézve nem épen biztatók voltak a
kilátások. A magyar irodalom nem igen jövedelmezett. Maga Kisfaludy
Károly, a legtermékenyebb és népszerűbb író is keveset kapott az
irodalomból. Nem annyira könyvárusoknál <span class=
"pagenum"><a name="Page_106" id="Page_106">-106-</a></span> kelt a
könyv, mint inkább magán, úgy szólva házi úton. Az író tíz-húsz
példányt küldött eladás végett a vidéki írókhoz, barátjaihoz vagy
irodalmi buzgóságokról ismeretes papokhoz s megyei tisztviselőkhöz.
E vidéki bizományosok édesgették, erőszakolták az irodalomhoz a
közönséget, mely lassanként növekedett. Néha a könyv mind
elfogyott, de a szegény bizományosok kárban maradtak. Bajza
boszúsan panaszolja Toldyhoz írt egyik levelében 1824 körűl, hogy
az idén és taval is neki kelle megfizetni a hozzá küldött
<i>Aurórá</i>k egy példányát. Tavaly elvittek tőle egy példányt s
oly megrongálva adták vissza, hogy nem számolhatott be vele; az
idén egy úri hölgynek adott át egyet megtekintés végett, gondolván,
hogy így könnyebben megveszi, azonban ez ajándéknak gondolta s most
már ő kénytelen megfizetni az árát.<a name="FNanchor_21" id=
"FNanchor_21"></a><a href="#Footnote_21" class="fnanchor">21)</a> A
könyvárusok csak kivételkép fizettek tiszteletdíjat, legföljebb
kinyomatták a művet s néhány példánynyal elégítették ki az írót. A
szerkesztők sem fizettek, maga az <i>Auróra</i> is ritkán volt oly
helyzetben, hogy tiszteletdíjat adhasson. A legtöbbször nem
találkozott kiadó s az író saját költségén vagy úgynevezett kamat
nélküli részvétkölcsönökön adta ki művét, a jövedelemből
visszafizetés föltétele alatt. Pesten Forgó, a megyei főorvos,
Kulcsár, Rudics József, a Kisfaludy Károly barátja, voltak a
legelőzékenyebb kölcsönzők. <span class="pagenum"><a name=
"Page_107" id="Page_107">-107-</a></span></p>
<p>Vörösmarty is így szándékozott kiadni színműveit, előbb
<i>Salamon</i>t, melyet régebben írt s újabban átdolgozott, aztán
<i>Kont</i>ot, melyet 1825-ben bevégzett s több ízben egész 1830-ig
a kiadásra javítgatott. Úgy látszik, hogy részint színművei s más
munkái kiadásába, részint pedig a megalakulandó akadémiába vetette
reményét, hol előbb-utóbb számára is nyílik hely. Elhatározta, hogy
a meddig lehet, független ember és író marad. «Az én kedves
Vörösmartym – írja Zádor Kazinczynak sept. 18. 1826 – augusztus
végével mondott le kilencz (helyesebben nyolcz) évig viselt nevelői
tisztéről. A jövő esztendőt egészen geniuszának s a tudományoknak
akarja élni és színjátékait közre bocsátani. Legelőször
<i>Salamon</i> megyen az ide zárt jelentés szerint sajtó alá,
megigazítva, s a mennyire az egésznek fölforgatása nélkül
lehetséges volt, újra átdolgozva s így aztán a többiek.»<a name=
"FNanchor_22" id="FNanchor_22"></a><a href="#Footnote_22" class=
"fnanchor">22)</a> Vörösmarty jól érezte magát e szabad, független
helyzetben, de úgy látszik, szűkös állapotban élt. Legalább azt
mutatja az a körűlmény, hogy nehány hónapig ismét nevelősködött egy
tolnamegyei birtokosnak Pesten tanuló fia mellett. «Nem rég tudtam
meg – írja hozzá Teslér Szederkényről márczius 12. 1827 – hogy
Sauska Egi præfectusa vagy, de azt homályosan hihettem, minthogy
múlt nyári egyik leveledben egészen lemondottál a rég <span class=
"pagenum"><a name="Page_108" id="Page_108">-108-</a></span> megúnt
pædagogusságról.»<a name="FNanchor_23" id=
"FNanchor_23"></a><a href="#Footnote_23" class="fnanchor">23)</a>
Azonban e nevelőségről alkalmasint hamar lemondott, mert 1827
ápriljában már nagybátyjához, a fehérmegyei Keszibe rándult, hova
többször menekűlt a főváros zaja és drágasága elől. «<i>Kont</i>ot
most tisztázom – írja innen Zádornak ápril 30-ról, – nem tudom,
hogy járok vele, de aligha sok bajba nem kerűl, már csak általesem
rajta, aztán visszatérek az eposzi pályához.» Innen nem sokára
visszatért Pestre s még májusban Zádorral a dunántúli megyékbe
utazott. Ez utazást csak látogatás és szórakozás végett tette.
Pannonhalmán Guzmicscsal ismerkedett meg, Kehidáról Deákkal együtt
Sümegre rándult, Kisfaludy Sándor látogatására, kiről mint egyik
levele mutatja, azt tartotta, hogy először öntött lelket
költészetünkbe, bár drámáiról szigorúan ítélt s jól ismerte regéi
hibáit, melyeket egyik bírálatában ki is emel.</p>
<p>Meglátogatta Balaton-Füredet is, hova később a harminczas
években többször kirándult; a mikor aztán Tihanyba is elment,
melynek visszhangját megénekelte s hol a pásztorgyermekekkel
örömest ingerkedett, csak attól vásárolva kagylót, a ki olvasni
tudott vagy kiáltatva velök a visszhangot:</p>
<div class="poem">
<div class="stanza"><span class="i0">Ázik az, a ki
halász<br /></span> <span class="i0">Fázik az, a ki
vadász<br /></span></div>
</div>
<p class="i0">s gyönyörködve, ha elvétve így kiáltoztak:
<span class="pagenum"><a name="Page_109" id=
"Page_109">-109-</a></span></p>
<div class="poem">
<div class="stanza"><span class="i0">Fázik az, a ki
halász<br /></span> <span class="i0">Ázik az, a ki
vadász.<br /></span></div>
</div>
<p>Az út jól hatott reá, a tájak szépsége táplálta képzelmét,
barátai és tisztelői jó indulata emelően hatott kedélyére. Lekötött
alárendelt helyzetben élvén eddig, most forgott először a világban
mint szabad ember. Azonban rövid ideig tartottak e gond nélküli
szabad napok. Otthon aggodalmak várták. Már juliusban haza érkezett
s mind inkább belátta, hogy vagy ügyvédséget kell kezdenie vagy más
hivatal után kell látnia. Eddig leginkább <i>Salamon</i> drámájából
élt, melyre több előfizető gyűlt, mint <i>Zalán</i>ra. De ez
csekélység volt az ő helyzetéhez képest, kinek öreg anyját is
segíteni kellett. Az <i>Aurórá</i>ban megjelent munkáiért eleinte
nem kapott semmit, később <i>Eger</i>ért Kisfaludy száz forinttal
kinálta meg, s ezt mint valami különösséget írja meg Zádornak. «Mit
tegyek – folytatja – el nem fogadnom nem lehet, mert nagyon reám
fér.» E mellett nem igen tudott dolgozni olyast, a mihez kedve nem
volt. Nem tartozott az élelmes írók közé, kik a könyvárusok
megrendelésére tüstént megmozdítják tollokat. Károlyi kiadó és
nyomdatulajdonos, ki ipa Trattner üzletét átvette, egy húsz nyomott
ívnyi imádságos könyv fordításával kínálta meg. «Minek utána – írja
Zádornak – majd megbántam, majd ohajtottam a dolgot, utoljára úgy
tettem, hogy majd sokat kérek s meg nem fogja adni, mert le akarám
rázni magamról. Nem lehetett. Nyolczvan forintot kértem azaz 80
forintot <span class="pagenum"><a name="Page_110" id=
"Page_110">-110-</a></span> és megígérték. Aztán kéri Zádort
fordítsa le ő, legyen övé a tiszteletdíj, a benne előforduló
verseket lefordítja maga minden díj nélkül, csak szabaduljon
kötelezettsége alól. Így most sem lehet megélni az irodalomból, hát
még akkor. Vörösmarty elhatározta, hogy Fehérvárra telepedik le,
ügyvédkedni fog s édes anyját magához veszi. Ez elhatározásában még
inkább megerősíté anyja állapota, kinek ez év novemberében
látogatására ment, s kit a legnyomasztóbb körülmények közt talált.
«Ide érkeztemkor – írja Zádornak 1827 nov. 19-ről – anyámat betegen
találtam, elhagyatva szegényt mindenektől, csak azoktól nem, kik
rajta keveset vagy épen nem segíthetnek, azon kívül pusztán
mindent, mindent veszendőben. De ebből elég ennyi is.» Hogy
Vörösmarty Székes-Fehérvárra akart telepedni, több levél
bizonyítja. Csató Greczből 1827 auguszt. 5-én így ír hozzá: «Azt
írták nekem, hogy barátom több vármegyén keresztül tett útjából
ismét Pestre tért vissza, s hogy, de nem tudják mikor, ugyancsak
barátom uram Fehérvárra szándékszik megtelepedni.»<a name=
"FNanchor_24" id="FNanchor_24"></a><a href="#Footnote_24" class=
"fnanchor">24)</a> Zádor ez időtájt sajnálva írja Kazinczynak
Pestről, hogy «Vörösmarty minden kérések ellenére Székes-Fehérvárra
szándékszik az ügyvédi pálya végett». Székes-Fehérvárott inkább
várhatta ügyvédi szerencséjét, mint Pesten s a mellett ott inkább
remélte ápolhatni szegény <span class="pagenum"><a name="Page_111"
id="Page_111">-111-</a></span> öreg anyját is. Azonban egy véletlen
eset máskép határozott. Károlyi, a <i>Tudományos Gyüjtemény</i>
kiadója, látván, hogy Thaisz alatt e folyóirat mind inkább sülyed,
új szerkesztő után nézett s többek tanácsára Vörösmartyra esett
választása. Vörösmarty Pestre jővén, elfogadta a szerkesztést. A
szerkesztői tiszteletdíj ugyan csekély volt, 800 váltóforint, de
mégis több, mint a mennyit az első években az ügyvédségből
remélhetett. Ide járult még barátjai biztatása is, kik
közreműködésöket megígérték, s a kiadó ajánlata, ki más munkáról is
biztosította s nem sokára megkínálta az <i>Ezer egy éjszaka</i>
fordításával tiszteletdíj mellett. Vörösmarty már 1828 januárjában
hozzá fogott a <i>Tudományos Gyüjtemény</i> szerkesztéséhez, melyet
egész 1832 végéig folytatott, mikor aztán Horvát István lőn
utóda.</p>
<p>E tíz év, 1823–1833, a nevelői és szerkesztői gondok között is
legtermékenyebb korszaka volt költői munkásságának. Alig végezte be
<i>Zalán futásá</i>t, már kész volt <i>Cserhalom</i>mal (1825); két
tündérregéje <i>Tündérvölgy</i> és <i>Délsziget</i> csaknem
egyszerre születtek (1826); Egerbe 1827 augusztusában kezdett,
midőn útjából visszatért s már kész volt vele novemberben;
<i>Széplak</i>ot (1828), <i>Magyarvár</i> (1828) és a <i>Rom</i>
(1830) töredékek, és a <i>Két szomszédvár</i> (1830) követték. A
drámában is élénk munkásságot fejtett ki. Alig végezte be
<i>Zsigmond</i>ot, már kész volt a <i>Bujdosók</i>kal s a
<i>Hábador</i> czímű drámai költeményt írta (1826). <i>Salamon</i>
s a <i>Bujdosók</i> javításába <span class="pagenum"><a name=
"Page_112" id="Page_112">-112-</a></span> fogott s mindkettőt
kiadta (1827–1830); s nem sokkal azután ismét két drámát írt:
<i>Csongor és Tündét</i> (1830), <i>Kincskeresők</i>et (1832). Ezen
kívül számos lyrai költeménynyel, epigrammával, balladával
gazdagította az <i>Aurorá</i>t és <i>Koszorú</i>t, a <i>Tudományos
Gyüjtemény</i> mellékletét. A szerelem és hazafiság ifjú tüze
lelkesítette, a dicsőség szomja nem hagyta nyugodni s Pest irodalmi
körei nemcsak buzdították, hanem tárgyat is kölcsönöztek
költészetének.</p>
<p>Harmincz év óta az irodalmi viszonyok sokat változtak. Kazinczy
és társai úgyszólva egymásnak írtak, egymás buzdítása pótolta a
közönség koszorúját, levelezésök a hírlapokat. Most már volt
közönség, bár csekély, de folyvást növekedő s mi több, a nemzet
hallgatni kezdett íróira. Kölcsey megvallotta magáról, hogy nem
előre föltett szándékból lett író, hanem mert barátokat keresett s
az ifjúság romlott seregében nem találhatta föl egyébütt, csak az
írók közt. E korszak íróinak némelyike nem is hitt a jövőben, csak
hazafi kötelességét teljesítette. Virasztott a haldokló fölött, de
nem remélte gyógyúlását. «Én azok közűl való vagyok – mond Kölcsey
1814-ben Döbrenteihez írt egyik levelében – kiknek reményök
nyelvünk virágzására nézve nem nagy. Hijába nézek előre, semmi
szélesebb, szebb pálya nem nyílik föl s literaturánk studiuma
privatstudium marad mind végig,» s minden, a mivel Döbrenteit
vigasztalni tudta, csak ennyi: «Nem vigasztalhatjuk, hevíthetjük-e
a köztünk hanyatlót azzal, a mit Apollon <span class=
"pagenum"><a name="Page_113" id="Page_113">-113-</a></span> a
trójai hősöknek mondott; Nem tudnátok-e oly férfiak lenni, hogy a
sorsnak ellenére is győzelmet vegyetek.»<a name="FNanchor_25" id=
"FNanchor_25"></a><a href="#Footnote_25" class="fnanchor">25)</a> E
szavak egészen kifejezik a Kazinczy korabeli írók helyzetét.
Vörösmarty fölléptekor e tekintetben is változás történt. Az
irodalom többé nem volt magántanúlmány, hatni kezdett a nemzetre
is. A győzelem csaknem bizonyosnak látszott s a diadal előérzete
fokozta a küzdelem erejét. Az író társadalmi állása, anyagi
helyzete keveset javult ugyan, de már nemzetről, dicsőségről
álmodozhatott s hihetett a jövőben. A jövő kárpótolta a múltat és
jelent. A tavasz ébresztő fuvalma érzett, a nyugtalan ifjú kedély
álmai derengtek irodalomban és politikában egyaránt. Az alkotmány
győzelme, Széchenyi föllépte, az akadémia alakulása felvillanyozta
Pest irodalmi köreit, melyeknek Vörösmarty nemcsak vendége volt
már, hanem ünnepelt tagja is.</p>
<p>E körökben töltötte munkától szabad óráit s úgy szólva egész
társasága írókból állott. Írókkal járt kávéházba, vendéglőbe, velök
a német színházba is, ha Shakespeare-művet adtak; de ez ritkán
történt, mert nem igen volt pénze. Kulcsárnál, kihez sokszor járt
ebédre, leginkább a régibb írókkal találkozott. Az öreg úr különös
szívességgel viseltetett iránta s mind azon törte fejét, hogy
kegyeltjének gond nélküli állást szerezzen. Nem szerezhetett, de
azért oly pártfogást játszott irányában, mintha csakugyan valamire
<span class="pagenum"><a name="Page_114" id=
"Page_114">-114-</a></span> segítette volna. Vörösmarty tisztelte
Kulcsárt, de néha bántotta modora s egész fölindulással mondá
egyszer Szalaynak, Kulcsárra czélozva: «Hálát kívánnak az emberek,
azt értem, de kutyahálát, azt nem értem s nem is fogom soha.»
Szemerénél is többször megfordult s nála ismerkedett meg
Kölcseyvel, de ismeretségök nem erősödött barátsággá. Kölcsey
Szathmárban lakott s ritkán jött Pestre, Szemere pedig okkal és ok
nélkül többször meghasonlott az Auróra-körrel, melyhez Vörösmarty
mind végig hű maradt. Szemere 1826–29 az <i>Élet és Literaturá</i>t
szerkesztette. A folyóirat kitünő volt, de szerkesztésénél alig
lehetett valami különczebb. Se rovatai nem voltak, se
tartalomjegyzéke. A legtöbb czikknek czíme is hiányzott. Nyitva
állott mindenféle véleménynek s néha igen furcsa vélemények
ellensúlyozás nélkül maradtak. A folyóirat azzal nyílt meg, a mit
más lapok jót és rosszat mondottak felőle, aztán következett egy
széptani vagy nyelvészeti értekezés, majd költemény és dráma s
nyomban reá a bírálat. A szerkesztői jegyzés jogát hol egyik, hol
másik író gyakorolta saját neve alatt, de soha sem maga a
szerkesztő. Írók magánleveleit is kiadta e folyóirat s ennek
alapján egy egész nyílt levél-polemiát hozott divatba. Szemere
mindig valami különösen törte fejét, így ötlött eszébe az is, hogy
Pfeffelnek egyik regéje tárgyát különböző írók által különböző
műfajban földolgoztassa folyóirata számára. Kazinczyn kezdve egész
a szerkesztő feleségeig (Képlaki Vilma) mintegy hét író
versenyzett. <span class="pagenum"><a name="Page_115" id=
"Page_115">-115-</a></span> Szemere Vörösmartyt is bele vonta a
versenybe s így készült <i>Széplak</i> czímű költői beszélye, mely
jóval fölül multa társait. E verseny közelebbi viszonyba hozta őket
s midőn Vörösmarty átvette a <i>Tudományos gyüjtemény</i>
szerkesztését, Szemere örömmel segítette őt kézirattal, s átadta
neki Kazinczy önéletrajzának egy részét, melynek közlésébe aztán
Kazinczy is bele egyezett. Vörösmarty Szemerével leginkább
nyelvészeti dolgokról szeretett beszélni, örömest fogadta el jó új
szavait, mert Szemere a legszerencsésebb szóalkotó volt, Vörösmarty
pedig egész életében alig alkotott egy pár új szót, de annál jobban
értette, hogyan kell régi és új szóknak költői színt és
jelentőséget kölcsönözni. Vitkovics vacsoráin is megjelent olykor s
hogy mennyire tisztelte a derék házi gazdát, mutatja az az
elegiája, melyet halálakor a <i>Tudományos Gyüjtemény</i>ben közzé
tett. Azonban mind Vitkovics, mind Kulcsár lakomáin leginkább
érdekelte őt Horvát István, kinek egyénisége épen oly nagy hatást
tett reá, mint történelmi kutatásai.</p>
<p>Horvát István érdemeit a mai kor hajlandó észre nem venni, mert
csak őstörténelmi nyomozásaira gondol, melyeket a történelmi
kritika oly nagy tévedéseknek ítél, minőkre alig mutat példát az
irodalomtörténet. Jól emlékszünk azon állításaira, hogy a magyar
nemzet története Ábrahám előtt néhány századdal kezdődik, hogy
Karthagó és Jeruzsalem magyar városok, a trójai és pún háborúkat
magyarok <span class="pagenum"><a name="Page_116" id=
"Page_116">-116-</a></span> vívták, de azt feledjük, hogy korábbi
munkáiban ő tűzte ki legelébb a nemzetiesb irányt s az eredeti
kútfőből dolgozást történetirodalmunkban, s a társadalom és
irodalom terén legelszántabb előharczosa volt a nemzetiségnek.
Kazinczy hozzá képest, legalább érzésben, lanyha magyar volt, s jól
mondá valaki Horvát halálakor, most temetjük az utolsó ázsiai
magyart. Horvát oly büszke volt magyarságára, mintha Árpád egyenes
unokája lett volna s a múlt nagyságából annyi hitet merített a
jövőre, melynek fele is elég lesz vala. Hazaszeretetét gyűlölete
tette szenvedélyesen erélyessé. Gyűlölte az idegeneket, kik
kisebbítik a magyar történelmet s ellenségei a nemzetiség
fejlődésének. Modora, polemiája heves, majdnem dölyfös volt. A hol
más ohajtott, remélt, kért, ő hitt, követelt és tett. Élesztette a
nemzetiségi tüzet s az írók félénk hazafiságába bátorságot lehelt.
A mint Toldy mondja, az ő történeti előzményekre és jogokra
hivatkozva követelő és kizárólagos nézete mindinkább elgyökerezett
s határozottabb és nyomósabb munkálkodásra gerjesztett. Se házi
körében, se társaságban nem volt vonzó egyéniség, nem türt
ellenmondást, parancsolni szeretett, de ha a magyar történelem-,
nyelv- és nemzetiségről beszélt, oly ékesszóló, magával ragadó lőn,
mint senki társai közt. Egyetlen tanár sem tett a pesti egyetemen
oly nagy hatást, mint ő. Igaz, mind tanítványai, mind az írói körök
bizonyos hamis módszert s egy csoport tévedést örököltek tőle, de
örököltek egyszersmind <span class="pagenum"><a name="Page_117" id=
"Page_117">-117-</a></span> nemzeti önérzetet, lángoló hazafiságot,
szóval mindazt, a mi akkor annyira hiányzott a magyar életben.</p>
<p>Vörösmartyra nem csekély hatást tőn Horvát, már akkor is, midőn
még nem ismerte. Az 1822-iki <i>Aurórá</i>ban egy <i>Árpád
Pannonhegyen</i> czímű költőies történelmi rajza jelent meg
rézmetszet kíséretében. Vörösmarty <i>Zalán Futásá</i>ba átvett
egyet-mást e rajzból, sőt a párz dualismust, Zoroaster Ormuzdját és
Arimanját is, melyet itt Horvát, Cornides nyomán, a magyarok
ősvallásával kapcsolatba hozott, szintén innen kölcsönözte,
Ormuzdot Székely Hadúrjával helyettesítvén. Horvát történelmi
munkáit is szorgalommal olvasta. «Horvát rendkívüli ember, munkái
is azok – írja Zádornak 1825 decz. 1-én. Nem vagy hát finnus és a
nagyszájú Schlözerek, Schwarthnerek hallgathatnak.» Nemcsak Horvát
tudománya, hanem egyénisége is hatott reá. Kedvelte benne azt a
nemzeti szilaj önérzetet, magyaros módot, mely Horvát egész lényén
elömlött, egész addig, hogy gyermekeit is ősmagyar nevekre
kereszteltette. Horvátnak kedvencz könyve volt <i>Zalán futása</i>
s belőle vett jeligét <i>Rajzolatok</i> czímű munkájához. A költő
iránti rokonszenvet átvitte az emberre is és mindig kitünő
szívességgel fogadta házánál Vörösmartyt. Későn szokott fölkelni s
ágyában reggelizett. Ilyenkor jött Vörösmarty legtöbbször hozzá.
Szokása szerint elfeledte leültetni, de annál nagyobb lelkesüléssel
beszélt neki a régi magyar nyelv emlékeiről s az őstörténelemről.
Vörösmartyban Horvát munkái és beszédei <span class=
"pagenum"><a name="Page_118" id="Page_118">-118-</a></span> epikai
terveket ébresztettek. E történelmi álmodozásokból átvett és
alakított minden olyast, mi képzelmére hatott s egy nagy eposz
tervét érlelte elméjében, melynek tárgya az ősi haza lett volna.
Már 1827-ben azt írja Zádornak: «Szeretnék egy nagyobb eposzba
fogni s már nagyon forrnak gondolatjaim». 1828-ban megjelent belőle
egy töredék <i>Magyarvár</i> czím alatt a <i>Koszorú</i>ban. Ezt az
1830-ki <i>Aurórá</i>ban a <i>Rom</i> követte, mely szintén a
leendő eposz egyik részét tette volna, de az egész örökre abban
maradt. Lehet, hogy a monda, az anyag hiánya miatt hagyta félbe, de
a közszellem változása 1830 körül alkalmasint szintén befolyt a
leendő eposz sorsára. Megindúltak a reformmozgalmak s a múlt
halványodni kezdett a képzelt jövő előtt. Az irodalomban is
többször szóba jött, hogy az eposz nem korszerű. A megalakúlt
akadémia is drámára tűzött jutalmat. Bármi okból maradt félbe e mű,
irodalmunkra nézve veszteség. Talán tárgya nem hatott volna annyira
a közönségre, mint <i>Zalán</i>ban a honalapítás nagy tette, de ha
szabad töredékekből ítélni, úgy látszik, a költő inkább törekedett
egy kerek mesére, mint másik nagy művében. E mellett itt
egyszerűbb, epikusabb a mennyiben jobban tudja mérsékelni
alanyiságát. Ez eposz félbeszakadtával lassanként félbeszakadt
Horváttal is minden viszonya. Sok minden választá el őket, az
Aurora-kör, a <i>Kritikai Lapok</i>, az akadémia, melynek tagsági
oklevelét Horvát kétszer is visszautasította. Horvát ez idő óta
különben is mindinkább <span class="pagenum"><a name="Page_119" id=
"Page_119">-119-</a></span> magába zárkozott s csak azoknak nyílt
meg, kik rögeszméiben nem zavarták. Vörösmarty nem látogatta többé
egykori pártfogóját és barátját, csak 1846-ban lépte át újra
küszöbét, midőn Horvát a koporsóban feküdt s az akadémia, Toldy
indítványára, félbeszakítva ülését temetésre sietett egy oly
írónak, ki nem tartozott ugyan tagjai közé, de a kinek egykor
hatása alatt állott minden régibb tagja.</p>
<p>Bármily jól találta magát Vörösmarty ez írói körökben, mégis
Kisfaludy Károlynál volt leginkább otthon. Kisfaludyhoz sokan
jártak ifjú és idős írók, de az úgy nevezett Auróra-kört csak
Vörösmarty, Bajza, Toldy, Zádor és Helmeczy alkották. Volt e körnek
két németje is, mint Bajza megjegyzé tréfásan, Paziazzi Mihály és
Tretter György (később Járy), amaz egy oláhországi ifjú nemes, ki
Magyarországba telepedett, egy pár bécsi és pesti német lap
dolgozótársa, emez egy pesti születésű szintén fiatal német író.
Mindketten nagyon tisztelték Kisfaludyt s örömest foglalkoztak a
magyar szebb költemények német fordításával. Ez ifjú írók sokszor
gyűltek össze Kisfaludy szállásán. A szíves házigazda, a pipadal
költője, először is pipával kínálta meg őket, azután szünet nélkül
folyt a beszéd, leginkább irodalmi dolgokról. Kisfaludy volt a
legidősb köztök, kivéve a vele egyívású Helmeczyt. Az ifjabbak
közűl senki sem tegezte Kisfaludyt, sőt egymást sem mindenik.
Vörösmarty Toldyval és Bajzával csak 1830 körűl kezdett tegeződni.
Kisfaludy mint híresb író, tapasztaltabb <span class=
"pagenum"><a name="Page_120" id="Page_120">-120-</a></span> ember,
nagy tekintélyben állott előttök. Egész életében egyetlen kritikát
sem írt ugyan, bár folyvást készűlt hozzá, de barátai körében
szeretett elmélkedni Goetheről, és Shakespeareről, a romantikáról s
hallatta ítéletét mindenről, a mi a magyar irodalomban
megjelent.</p>
<p>E kis kör, egymásra hatva, fokozta saját hatását az irodalomra.
Az <i>Auróra</i> dolgozni kényszeríté őket, a közönség tapsai
ösztönözték, barátságuk egymást mívelte. Kisfaludy sarkalta
barátait, hogy az <i>Aurórá</i>ba kisebb műveik legjavát adják. De
midőn a szerkesztési idő közeledett, senki sem volt készen, maga a
szerkesztő legkevésbbé, ki örömestebb festett, olvasott vagy
nagyobb műveinek terveibe mélyedt, mintsem zsebkönyve számára
kisebb műveket dolgozzék. Ekkor aztán összeszedte magát az egész
kör s megírta a mi eddig csak eszmében élt lelkében vagy töredékben
hevert íróasztalán. Ily kényszerűségben írta Vörösmarty
<i>Eger</i>t Teleki József gróf történelmi rajza után, a mely mellé
még oda adta neki Kisfaludy Fessler munkáit. Így írt néhány
költeményt az <i>Auróra</i> képeihez, melyek rajzát Kisfaludy
készítette. Lyrai költemény, eposz, dráma mindig csak kikerűlt
valahogy, de beszélyek dolgában néha annyira megszorultak, hogy
Paziazzinak vagy Tretternek kellett írni német beszélyt, melyet
aztán lefordítva mint magyar eredetit adtak ki. Tárgyakat
szolgáltattak egymásnak, sőt ugyanegy tárgyról írt költeménynyel is
versenyeztek egymással. Így írta Vörösmarty <i>Cserhalmát</i>
<span class="pagenum"><a name="Page_121" id=
"Page_121">-121-</a></span> Kisfaludy figyelmeztetésére, így
versenyeztek egymással a <i>Bánkodó férj</i>ben, így írtak ketten
Ilosvai Toldiáról két különböző fajú költeményt. Felolvasták
egymásnak műveiket és megbírálták. Vörösmarty <i>Salamon
király</i>át Kisfaludy bírálata nyomán dolgozta újra, a mikor, a
mint Toldy írja, Kisfaludy egy egész értekezést tartott nekik a
történelmi drámáról.<a name="FNanchor_26" id=
"FNanchor_26"></a><a href="#Footnote_26" class="fnanchor">26)</a>
Azonban Kisfaludy műveiről vele szemben tartózkodva mertek szólani,
mert a mint Bajza írja egyik levelében Toldynak, az ócsárlás hamar
kedvét szegte. A bíráló megjegyzésekből vita keletkezett, melyben
nagy szerepet játszott a nyelv, verselés, a különböző, kivált a
modern műfajok elmélete, a nemzeti és romantikai elem.</p>
<p>A nyelvészeti vitákban Helmeczy vitte a főszerepet. Ő volt a
legtermékenyebb s legmerészebb szócsináló, kitől Kisfaludy nemcsak
nyelvtani ismereteit kölcsönözte, hanem alkalmasint nem egy
affektált, erőltetett kifejezését is. Folyvást csinálta az új szót,
arra is, a mire nem volt szükség, reá tolni igyekezett társaira,
sőt néha tudtok nélkül be is erőszakolta műveikbe. Vörösmarty e
magas termetű barátját nem is tudta máskép képzelni, mint kezében
bárddal: «vajjon hány szónak szegte ma bárdja nyakát». Őrizkedett
tőle. «Helmeczy már egyszer <i>Cserhalom</i>ra tette fatalis kezét
– írja Zádornak 1825 aug. 2-ról – <span class="pagenum"><a name=
"Page_122" id="Page_122">-122-</a></span> de ártatlanúl,
<i>megtépve</i> helyett <i>tepdelvé</i>t írván.» Néha összegyűltek
oly új szók alkotására, melyekre nagy szükség volt s egyszersmind
kötelezték magokat, hogy a megalapítottakat közösen fogják
használni. Kisfaludy volt köztök a legkevésbbé képzett nyelvész.
Vörösmarty, Toldy, Bajza, Zádor sokat foglalkoztak Révaival, sőt
Toldy mióta <i>Handbuch</i>jába fogott, búvárlani kezdé a régi
irodalmat is. Ez ülésekből kerűltek a <i>bitor, zsarnok, tömör,
tömeg</i> szavak. Ez utóbbit Vörösmarty alkotta. Egyébiránt ő volt
köztök a legconservativebb, sőt mint költő zajtalan visszahatást
igyekezett felkölteni a neologismus túlságai ellen. A mi a
verselést illeti, tisztább rímű és mértékű versekre törekedtek,
mint a hogy eddig a magyar költészetben divatozott s egyszersmind
át kívánták ültetni a nyugot-európai versformák legtöbbjét.</p>
<p>Vörösmarty mint mindenben, úgy itt is, egy pár pontban eltért
társaitól. Magyar füle inkább kedvelte, szükség esetében, a jó
magyar assonánczot, mint a mesterkélt vagy nem elég hangzatos
tiszta rímet; leginkább ő kezdé irodalmunkban azt, mit a nép
századok óta használ s mit Arany egész rendszerbe foglalt. Az
Auróra-kör a nyugot-európai formák mellett a magyar dalformák iránt
sem volt érzéketlen. A népdal nálok jelent meg először
költészetünkben, mint művészi gond és tanúlmány tárgya. Mint
Bajzának Toldyhoz írt egyik levele mutatja, Toldy és Zádor folyvást
sarkalták Kisfaludyt, hogy próbáljon népdalokat írni. Kisfaludy
írt, mire Vörösmarty <span class="pagenum"><a name="Page_123" id=
"Page_123">-123-</a></span> is kedvet kapott, sőt ő annyiban még
tovább ment, hogy népies genreképeket is kezdett írni, mint
<i>Gábor diák, Becskereki, Laboda</i>. Bajza örvendett e
jelenségnek s a művészi népdalnak egész elméletét írta meg
fönnemlített levelében. A mit ő művészi népdalnak nevez, az
tulajdonkép a specifikus magyar dal akar lenni, mint Goethe némely
dalai specifikus német dalok. Bajza arról gondolkozott elméletben,
mit Petőfi később gyakorlatban oly sikerülten megoldott. Elmélete
nagyjában helyes is, de az csodálatos, hogy Kölcsey <i>Hervadj,
hervadj</i> s <i>Bú kél velem</i> kezdetű dalait tartja ily művészi
népdaloknak, melyek sem népdalok, sem specifikus magyar dalok.
Bajza azt is sürgette, hogy mind Kisfaludy, mind Vörösmarty jambus-
vagy trochæusban írják népdalaikat, de azok elégnek tartották a
sormetszetet s némi numerust. A magyar nemzeti rhythmus titkáról
még senki sem gondolkozott mélyebbre hatón.</p>
<p>Azonban mindez így is nevezetes mozzanat volt. A népi elem
megkezdte fejlődését s másként, mint Gvadányi és Horvát Ádám
idejében, s Bajza, mintegy öntudatlan sejtve a jövőt, így írt: «Az
igen kedves dolog nekem, hogy elsőrendű költőink a népdalokra
fordítanak figyelmet, annak igen sok haszna lesz poezisunkban.
Goethe azt mondja valahol a <i>Diván</i>hoz írt magyarázatában,
hogy minél elevenebb, minél természetesebb a naiv költés valamely
nemzet poezisében, annál szerencsésebben <span class=
"pagenum"><a name="Page_124" id="Page_124">-124-</a></span> fognak
kifejlődni az utóbb következő epochák.»<a name="FNanchor_27" id=
"FNanchor_27"></a><a href="#Footnote_27" class=
"fnanchor">27)</a></p>
<p>A modern műfajok elmélete szintén nagyban foglalkoztatta e kört.
Formában, tartalomban a magyar költészetben még el nem ért tökély
felé törekedtek, s elvetve a klasszikai példányokat, a
nyugot-európai modern költészetet akarták összeolvasztani a magyar
szellemmel, s nemzetibb alapon, mint elődeik. Arról beszéltek
legtöbbet, azt mívelték leginkább, a mi hiányzott a magyar
költészetben s leginkáb divatozott külföldön. Az eposz, költői
beszély, dráma, novella, ballada, románcz voltak kedvencz műfajaik.
Mindezt leginkább a német költészet közegén vették át s kivált
Bajzán és Kisfaludyn érzik is a német költészet hatása, de a tárgy
hazai volt, az érzés hazafias, a közállapotok s a magyar történelem
mintegy fejlő nemzeti elemként, állandó forrásai voltak a költői
lelkesülésnek. Vörösmarty itt is sokban különbözött társaitól.
Leginkább ellent tudott állani a német költészet befolyásának; a
legeredetibb s legnemzetibb volt köztök. Kisfaludy sokat beszélt a
romantikáról, szintén a német irodalom nyomán. Vörösmarty tőle
hallotta először e szót, de már fölléptekor legromantikusabb volt
társai közt s az egész magyar költészetben. Tasso, Ariosto,
Shakespeare, Ossián, Zrínyi olvasása, a közállapotok és saját
geniusza <span class="pagenum"><a name="Page_125" id=
"Page_125">-125-</a></span> adták meg neki ez irányt. A franczia
romantikáról 1830-ig alig volt tudomása. Nem értett francziául s
később is nem a franczia, hanem az angol nyelvet tanúlta meg. A
német és spanyol romantikával Pesten ismerkedett meg. Zádor azt
írja Kazinczynak, hogy 1824-ben Lord Byron, Scott Walter, Houwald
és Müllner voltak Vörösmarty olvasmányai, 1825-ben pedig Schlegel
dramaturgiája és Calderon. Barátjai ajánlatára ekkor olvasta
Klopstock <i>Messiás</i>át is, de a mint maga beszélte, nem
végezhette el, mert bele fájult a feje. A német romantika csak egy
pár balladanemű költeményén érzik, minők az <i>Éjféli ház, Túri
neje</i> és a <i>Kincskeresők</i> czímű drámáján. Több nyomot
hagyott rajta a keleti költészet. Nagyon szerette az <i>Ezeregy
éjszaka</i> regéit s Kisfaludy egy pár keleti költő német
fordításával ajándékozta meg. A <i>Tündérvölgy</i> szellemére ezek
épen úgy befolyhattak, mint külformájára Zrínyi, sőt
<i>Délsziget</i> és félbeszakadt eposzai is ilynemű befolyást
gyaníttatnak, bár Vörösmarty geniusza eredetileg is kedvelte a
phantastikust és szertelent.</p>
<p>Egyébiránt ő foglalkozott társai között legkevesebbet a
romantika s a modern műfajok elméletével s később is csak a drámára
fordított gondosabb tanúlmányt, mintha érezte volna, hogy ez
legkevésbbé erős oldala. Inkább költőkből tanúlt, mint
æsthetikusokból, s alkalmasint azért mondá róla Bajza, hogy nem
eléggé tanúlt fej. Bajza ellenkezőleg mindennek előbb elméletét
szerette formulázni, s <span class="pagenum"><a name="Page_126" id=
"Page_126">-126-</a></span> bár nem könnyen tanúlt, folyvást
olvasta a kitünőbb német kritikusokat. S csodálatos e kör
kritikusaként még sem ő lépett föl, hanem Toldy és Zádor, kik az
<i>Aurórá</i>nak mintegy rendes bírálói voltak, a kör széptani és
nyelvészeti nézeteit terjesztették, sőt Toldy Vörösmarty epikai
munkáiról egy egész könyvet írt.<a name="FNanchor_28" id=
"FNanchor_28"></a><a href="#Footnote_28" class="fnanchor">28)</a>
Bajza örömest írt mindenről, de barátjairól hallgatott, egész
kedvvel ostromolta e kör ellenségeit, magáról a körről habozott
ítélni, mert félt, hogy ellenkezésbe jő velök, nem az elvre, hanem
a bírálandó művek becsére nézve. Midőn Toldy külföldre utazott,
utána küldték az <i>Aurórá</i>t bírálat végett. «Ha időd van, édes
barátom – írja hozzá Bajza 1829 nov. 15-ről – recenseáld az
<i>Aurórá</i>t, ez nem csak enyém, hanem az egész kör kívánsága
egyszersmind. Én nem akarok bele avatkozni, mert szabadon nem
beszélhetnék, amúgy pedig nem tudok, nem akarok. Kisfaludy megkért
s az egész szövetség, de én nyiltan és nyersen kimondottam, hogy
azt nem teszem. Te, édes barátom, tudod a középútat, azért tedd meg
kérlek.» Toldy még más tekintetben is nevezetes szerepet játszott.
Ő tartotta fenn a kör viszonyát Kazinczyval, sőt Bajzával is, midőn
ez 1825–27-ig a pozsonyi országgyűlésen tartózkodott, mint
Hevesmegye követi irnoka. Mozgékony símulékonysága, <span class=
"pagenum"><a name="Page_127" id="Page_127">-127-</a></span>
nyugtalan természete épen ellentétben állottak Bajza makacs
merevségével, egy tárgyon csüggő lassúságával, ki csak akkor volt
tevékeny s egész az ingerültségig élénk és heves, ha valamely lap
élére állott vagy irodalmi vitákba ragadták a körűlmények és
szenvedélyei.</p>
<p>Midőn Toldy a Kisfaludy szobájába lépett, hol társait rendesen
megtalálta, majd mindig volt zsebében egy-két levél Bajzától, ki az
országgyűlés folyamáról értesítette barátait s némely irodalmi
ügyben írta meg véleményét, vagy Kazinczytól, kivel folyvást
levelezésben állott, mintegy a kör kiegyenlítő képviselőjeként.
Legtöbb külföldi lapot olvasva, ő figyelmeztette társait egy-egy
nevezetesb új munkára. Általa ismerte meg e kör német fordításban a
szerb népköltési gyűjteményt, melyből Bajza le is fordított egy
párt s mely Vörösmartyt egy-két hasonló modorú költeményre
lelkesítette. A régi irodalomban tett tanúlmányai is hasznára
voltak barátjainak. Az általa napfényre hozott Szendrei Névtelen
után írta Vörösmarty <i>Szilágyi és Hajmási</i>át, mely méltán
ünnepeltetett mint az új iskola legkitünőbb balladája. Toldy
nemcsak a magyar lapokba írt bírálatokat, hanem a németekbe is,
különösen az <i>Iris</i>be s általában azon igyekezett, hogy
megismertesse a magyar irodalmat a német közönséggel, s egész
fényökben feltüntesse Kisfaludyt és Vörösmartyt. Bajza volt
legrégibb és legjobb barátja, de mint költőt Kisfaludyt és
Vörösmartyt bámulta leginkább. Ő sarkalta <span class=
"pagenum"><a name="Page_128" id="Page_128">-128-</a></span>
Paziazzit és Trettert, hogy magyar költeményeket fordítsanak
németre <i>Handbuch</i>ja számára s midőn külföldre indúlt, magával
vitte <i>Cserhalom</i> fordítását s Berlinben az <i>Angol
ház</i>ban, hol felolvasást tartott a magyar nyelvről és
irodalomról, föl is olvasta számos hallgatóság előtt. Vörösmartynak
a mily jól esett Toldy e hű ragaszkodása, épen annyira
visszadöbbentették németre fordított művei, kivált <i>Zalán</i>
egyik töredéke, melyet Majláth fordított. Elijedt magától, kétkedni
kezdett tehetségében, s csak nyelve erejében hitt. Ebben mindig oly
teljes önérzete volt, melyet a kétségnek még árnya sem zavart.
«Paziazzi tegnap volt nálam – írja Zádornak 1827 augusztus 23-ról,
– mutatta Majláth levelét s Hajna fordításának töredékét. Nyomorult
munka, elijeszt magamtól. Ha a magyar verseimben kedvet találhat,
azt csak a nyelv okozza, melynek bája valamennyire hatalmamban
volt. Így ítéltem magamról, midőn a fordítást olvastam.»</p>
<hr class="chap" />
<div class="chapter"></div>
<p><span class="pagenum"><a name="Page_129" id=
"Page_129">-129-</a></span></p>
<h2>VII.</h2>
<p class="summary">Az Auróra-kör kritikai hajlamai. Xeniák.
Vörösmarty munkássága a <i>Tudományos Gyüjtemény</i>ben.
Nyelvészeti értekezései. Bajok a censorral. A
conversations-lexikoni pör. A <i>Kritikai Lapok, Jelenkor</i> és
<i>Társalkodó</i> terve. Széchenyi hatása az Auróra-körre.
Kisfaludy Károly halála. Vállalatai sorsa. Vörösmarty anyagi
helyzete, lakása, külsője és szokásai. Bártfay és neje. Estélyek.
Br. Wesselényi Miklós. Vörösmarty anyjának halála.</p>
<p>Ilyen volt az Auróra-kör, mely annyira befolyt Vörösmarty
fejlődésére. Azonban e kör nemcsak szépirodalmi, hanem kritikai
közlönyre is vágyakozott. Nem elégedett meg, hogy önmagát mívelte
kritikájával, hatni akart azzal az irodalomra is. Elégedetlen volt
közönséggel és irodalommal egyaránt: a közönséggel azért, mert nem
volt elég ízlése, s a nagy tömeg némi ellenzést tanúsított az új
iskola iránt; az irodalommal azért, mert nem ellenőrzi kritika, az
írók gondatlanok, s a nyelvújítási nagy harcz után egész nyugalomba
kezd visszaesni minden. Szerették volna æsthetikai nézetöket
kifejteni, ostromolni az ósdiak tartalékseregét, megtámadni a
bitorolt tekintélyeket, s pártot alkotva és támasztva, küzdelmet
idézni elő. Kisfaludy rég óta beszélte, mily szükség van kritikai
közlönyre. Toldy 1826-ban egy egész <span class="pagenum"><a name=
"Page_130" id="Page_130">-130-</a></span> tervvel állott elő. De a
kör tagjai közűl senki sem merte elvállalni a szerkesztést, ezért
Bajzát szólították fel, ki akkor Pozsonyban tartózkodott. Bajza
visszautasította az ajánlatot, leginkább azért, mert mint minden
pálya nélküli embernek szüksége volt az emberek kedvezésére, s még
akkor nem szánván magát teljesen az irodalomra, félt, hogy el fogja
temetni szerencséjét s úgy jár mint Kölcsey, ki kritikái miatt
majdnem közmegvetésben részesűlt s csak a politikai pályán
rehabilitálhatta magát. Egy kritikai lap megindítása valódi
merénynek tetszett s a terv dugába dűlt. Azonban nem hagytak föl
vele s addig is Schiller és Goethe példájára, egy csoport xeniát
írtak, kivált Kisfaludy és Vörösmarty, melyek egy része később a
<i>Kritikai Lapok</i>ban <i>Pályalombok</i> czíme alatt, meg is
jelent.</p>
<p>Vörösmarty kiadott xeniái közűl csak kettőt vett föl költeményei
gyüjteményébe: a <i>Hazafiak</i> és <i>Buksi</i> (Döbrentei)
czíműeket, a többit mellőzte, valamint a kiadatlanokat is, melyek
csak 1885-ben jelentek meg összes műveinek harmadik teljes
kiadásában.<a name="FNanchor_29" id="FNanchor_29"></a><a href=
"#Footnote_29" class="fnanchor">29)</a> Az irodalmi polemiák és
xeniák ritkán őrzik meg teljes érdekességöket a későbbi
nemzedékekre nézve, sőt a bennök nyilvánuló szenvedélyes hang és
kegyetlen gúny némi visszatetszést is kelt föl. Nem élhetjük bele
magunkat annyira a korba, hogy szenvedélyeiben <span class=
"pagenum"><a name="Page_131" id="Page_131">-131-</a></span>
osztozhatnánk s nem ismerhetvén eléggé a körűlményeket, némely
czélzatok és részletek homályosaknak, majdnem érthetetleneknek
tűnnek föl. Néha még hírét sem hallottuk azon írónak, a ki a
polemia vagy xenia tárgya, nem hogy munkáit vagy pályája részleteit
ismernők. Így Vörösmarty némely xeniájában is feltünő a
szenvedélyes hang és kegyetlen gúny, melyet itt-ott személyes
ellenszenv is sugal. Úgy látszik maga is megsokalta, s talán azért
nem adta ki ily fajta xeniái jó részét. De másfelől saját és társai
műveit sem kimélvén, látszik, hogy komolyan vette föladatát.
Mintegy négy csoportra oszthatók xeniái. Az első csoportot a
nemzetiség hő szeretete sugalja. Megtámadja mindazokat, a kik
hűtelenek a magyar nemzetiséghez: Pyrkert, a ki magyar létére híres
német költő; Rumyt és Csaplovicsot, a kik folyvást német könyveket
adnak ki és német lapokba írnak, s olykor még gúnyolódni is mernek
a magyar törekvésekkel; Szepesi Ignácz pécsi püspököt, a ki
1830-ban a főrendi házban ellenezte a magyar nyelvű izenetváltást a
rendekkel. A második csoport az Auróra-kör ellenségeit gúnyolja:
Czinkét, a magyar nyelv és irodalom tanárát a pesti egyetemen, a ki
Révait váltotta fel a tanszéken és Révai ellen tanított; Udvardyt,
a ki ellensége volt a nyelvi purismusnak; Balogh Pált, a ki a
conversations-lexiconi pörben az Auróra-kör ellen fordult;
Döbrenteit, a ki elvi és személyes ellensége volt az Auróra-körnek;
Szemere Pált, a ki többször meghasonlott az Auróra-körrel
<span class="pagenum"><a name="Page_132" id=
"Page_132">-132-</a></span> s különczségével mintegy kihívta a
gúnyt; Fáyt, a ki mindig ingadozott az irodalmi pártok között s
épen nem volt nagy barátja a kritikának. A harmadik csoport néhány
tehetségtelen írót dorongol le, a kiknek munkái rég feledségbe
sülyedtek; Kovacsóczyt, Bors Sámuelt, Vásárhelyi Jánost, Harsányi
Pált, Náray Józsefet, Pap Ignáczot, Holéczy Mihályt, Kalmár
Józsefet, Gödör Józsefet, Kis Sámuelt stb. De legkegyetlenebben
bánik Ponori Thewrewk Józseffel, egy sok mindenbe fogó s csekély
tehetségű íróval, a kinél senki sem gyűlölte jobban az Auróra-kört
s a ki röpirataiban nemcsak maga támadta meg Bajzát és Vörösmartyt,
hanem mindent fölvett, vagy lenyomatott, a mit ellenök írtak. A
negyedik csoport magával az Auróra-körrel kötekedik: megcsipkedi
Fábián Gábort, a ki Lafontaine egy rossz regényét fordította le;
Helmeczyt, a legtúlságosabb neologust, a ki nagy szócsonkító;
Bajzát, a ki versek helyett értekezést ír a versekről. Toldyt és
Fenyéryt, a kik <i>Handbuch</i>jok kiadásával nagyra voltak, s
végre saját eposzait és drámáit, melyeknek árnyoldalait jól
ismerte.</p>
<p>Vörösmarty átvévén a <i>Tudományos Gyüjtemény</i> szerkesztését,
némi tér nyílt a kör kritikai munkásságának, de nem ínye szerinti.
A kiadó nem engedhette, hogy folyóirata túlnyomóan kritikai legyen,
de másfelől Vörösmartynak sem volt kedve hozzá. Csendes természete
nem kedvelte az erős polemiai küzdelmet, szívesen segítette
későbben a <i>Kritikai</i> <span class="pagenum"><a name="Page_133"
id="Page_133">-133-</a></span> <i>Lapok</i>at, de nem kívánt élére
állani. Általában őrízkedett maga ellen kihívni a szenvedélyeket,
mert bár a bírálatot nyugodtan tűrte, de az iránt érzékeny volt, ha
gúnyolták s nevetségessé igyekezték tenni. Az ő szerkesztése alatt
javult a <i>Tudományos Gyüjtemény</i>, mert sok új dolgozótársat
nyert meg, jobban megválogatta a munkákat, mint Thaisz, de
æsthetikai tekintetben csak félig változtathatta át az Auróra-kör
közlönyévé. Csak annyit tett, hogy a folyóirat irodalmi részének
némi határozottabb színt kölcsönzött. Toldy és Zádor híven
segítették, maga is írt bele bírálatokat, de rövideket és nem
nevezetes művekről. A külirodalmi rovatba nagyobb kedvvel dolgozott
s a német irodalom nyomán a keleti és franczia költészetet valódi
előszeretettel ismertette. A költészeten kívül leginkább a
nyelvészet foglalkoztatta. Mihelyt átvette a <i>Tudományos
Gyüjteményt</i>, értekezést írt bele a magyar nyelv eredetéről; ez
volt második nyelvészeti értekezése; az elsőt még 1826-ban írta
ugyane folyóiratba, Révai mellett lépve föl a Verseghy életrajzi
írója, Sághy ellen. Különösen a göcsei és palócz tájszólás
érdekelte, mely a régi nyelvből legtöbbet tartott fenn; amazzal
1827-ben ismerkedett meg a dunán-túli megyékbe rándulásakor,
emezzel 1829-ben. «Vörösmarty – írja Bajza Toldynak 1830. szept.
6-ról – a múlt héten ment útazni Bugáttal Heves-, Borsod- és
Gömörmegyékbe. A palóczok igen interessalják. Három hétig fog künn
maradni, addig a <i>Tud. Gyüjt.</i> redactióját én viszem.» Zádor
szintén <span class="pagenum"><a name="Page_134" id=
"Page_134">-134-</a></span> osztozott vele a szerkesztőségi
gondokban, sőt egy darab ideig barátságból szerkesztősegédje volt.
Nemcsak az <i>Aurórá</i>nál, hanem itt is sok bajok volt
Drescherrel, a censorral. Ha lehetett, kikaptak rajta s a mit
Drescher Pesten betiltott, Kassára küldötték, hol a censura
engedékenyebb volt. Az <i>Aurórából</i> kitörült <i>Mikes búja</i>
így jött ki más czím alatt a kassai <i>Minervá</i>ban. Vörösmartyt
néha elhagyta türelme szemben censorával. Rumy egy magyarellenes
czikket írván a <i>Spiegel</i>be a tótokról, Vörösmarty felelt reá,
de a censor kitörűlte. «Cseh, orosz, lengyel, tót nyelvharczra az ő
nyelvökön kell felelni. Nem tudjátok, mit beszéltek. Miserere
Domine! Non admittitur.» Máskor Vörösmarty egy régi nyelvemléket
küldött hozzá, melyet Zádor Kresznericstől kapott közlés végett a
<i>Tudományos Gyüjtemény</i>ben: «Ezt nem tartom oly régiségnek –
írta reá Drescher – hogy méltó legyen közleni, talán más czélból
akarja a közlő kiadatni. Non admittitur. «Ha ez velem történik –
írja Bajza Toldynak – vagy a consiliumnak feladtam volna, hogy reá
rezzentsék, mert elégtételt úgy sem nyer az ember, vagy pedig saját
házánál úgy kiszidtam volna, hogy egy maroknyi becsület sem maradt
volna rajta.»</p>
<p>Bajza kritikaibb, polemikusabb irányra is izgatta Vörösmartyt,
melybe maga mind inkább belé sodródott. Az epigramma elméletét írva
a <i>Tudományos Gyüjtemény</i>be s megbírálván a magyar
epigrammaírókat, oly gyűlöltséget vett magára, hogy elég erősnek
<span class="pagenum"><a name="Page_135" id=
"Page_135">-135-</a></span> érezte szívét még több elhordozására
is; most már egészen az irodalmi pályára adván magát, nem volt
többé szüksége világi előmenetelre, az emberek kedvezésére.
Sürgetni kezdte a <i>Kritikai Lapok</i> megindítását, melyet
siettetett az a körűlmény is, hogy az akadémia alakuló félben volt
s Döbrentei, mint Széchenyinek a magyar irodalomba bevezetője s az
úri körökben kedvelt ember, nagy befolyást kezdett gyakorolni az
ügyekre, mi az Auróra-körnek nem tetszett, részint irodalmi,
részint személyes indokokból. Gyöngíteni e befolyást, nyomást
gyakorolni az akadémiára, vezetni a közvéleményt lett volna egyik
feladata a <i>Kritikai Lapok</i>nak. Azonban a Döbrentei elleni
harcz előbb kiütött, mintsem a <i>Kritikai Lapok</i> megindúlhattak
volna. Döbrentei egy magyar <i>Conversations-Lexikon</i> kiadására
bírta reá Wigand könyvárust, melynek előfizetési fölszólítása
mellett mutatvány-íve is megjelenvén, az Auróra-körnek alkalmat
szolgáltatott, hogy mind a vállalat tervének s mutatványszámának
hibáit kimutassa, mind pedig a védelmökre kelő Döbrenteit
megtámadja. Vörösmarty megengedte Zádornak és Bugátnak, hogy a
<i>Tudományos Gyüjtemény</i>ben bírálat alá vegyék a
<i>Conversations-Lexikon</i> tervét és mutatvány-ívét. A harczot
Bajza folytatta tovább, mind Döbrentei, mind gr. Dessewffy ellen,
hol Kassán, hol Székes-Fehérvárott, a hol a censura engedékenyebb
volt. A harcz mind zajosabbá vált s mindkét részről mintegy hét író
küzdött. Vörösmarty csak annyiban vett részt benne, hogy
<span class="pagenum"><a name="Page_136" id=
"Page_136">-136-</a></span> kezdetének megnyitotta a <i>Tudományos
Gyüjtemény</i>t s Kisfaludyval segítette Bugátot Balogh elleni
polemiájában. Bugát ugyan mint orvos jól értette a vita tárgyát, az
agyvelő kérdését, mihez az Auróra-kör keveset értett, de nem tudott
eléggé ügyesen polemizálni, miben költő barátjai segítségére
szorúlt. E polemiáknak leginkább Vörösmarty adta meg az árát, ki
legkevesebb részt vett benne, a mennyiben később Döbrentei
bosszúból oda dolgozott, hogy Vörösmartynak mind <i>Vérnász</i>át,
mind munkái első gyüjteményét elejtse az akadémiai jutalomtól.</p>
<p>Bajzát polemiáinak sikere a <i>Kritikai Lapok</i> megindítására
ösztönözte, melynek kiadására Kisfaludy 100 forintnyi kölcsönt
szerzett Forgó és Rudics barátjaitól. Az egész kör támogatását
ígérte s Vörösmarty már egy pár czikket is írt a vállalat számára.
Azonban Kisfaludyt most nem érdekelte annyira e vállalat, mint
régebben. Politikai becsvágy ébredt benne, mint journalista kívánt
szerepelni s engedélyt kért egy irodalmi melléklappal összekötött
politikai lapra, a <i>Jelenkor-</i> és <i>Társalkodó</i>ra. Maga a
kör is kezdett hajlani a politika felé. Vörösmartynak a
megindulandó <i>Jelenkor</i> szerkesztésében jelentékeny szerep
volt szánva, mire ő hajlott is, mert a <i>Tudományos Gyüjtemény</i>
kiadójával nem egyszer volt surlódása s már kétszer le akart
mondani szerkesztéséről. «Az oppositió és reform zászlóját tűzzük
ki – mondá Kisfaludy halálos ágyán az őt meglátogató Szalaynak –
minden ifjú írónak velünk kell tartani.» <span class=
"pagenum"><a name="Page_137" id="Page_137">-137-</a></span> Sokat
tett erre nézve Széchenyi <i>Hitele</i>, mely az Auróra-kört
lelkesülésre ragadta, s maga Széchenyi is Pestre telepedve,
Kisfaludyt gyakran látogatta, s a megindulandó lapot közlönyének
szemelte ki. Pillanatra ugyan meg-meg hasonlottak egymással, mert
Széchenyi hasztalanúl igyekezett őt és társait kibékíteni
Döbrenteivel, kit aztán meg is választatott akadémiai titkárnak,
holott az Auróra-körnek Toldy volt a jelöltje. Azonban a jó viszony
hamar helyreállott köztök. Széchenyi egyénisége, hazafiúsága
ellenállhatlan varázst gyakorlott reájok s ők voltak az országban
az elsők, kik határozottan politikai eszméihez csatlakoztak.</p>
<p>E közben 1830 nov. 21-én Kisfaludy meghalt, épen akkor, midőn
lapját meg akarta indítani. A hű társak könnyezve állták körűl
szeretett barátjok és vezérök ravatalát, de egyszersmind fogadást
tettek, hogy ezután is együtt tartanak s az elhúnyt vállalatait nem
engedik elenyészni. Először is munkái kiadásával bízták meg Toldyt,
aztán síremlékére pénzt gyüjtöttek s végre 1836-ban alapították a
Kisfaludy-társaságot, mely az Auróra-kör folytatása vagy legalább
is szellemi emléke lőn. Az <i>Auróra</i> szerkesztését Bajza vette
át, a <i>Jelenkor</i>ra nézve pedig abban állapodtak meg, hogy
Vörösmarty szerkeszsze, de minthogy a lap technikai része oly
ügyességet kíván, mely benne hiányzik, társul adták melléje
Helmeczyt s rá bízták, hogy újíttassa meg e lap engedélyét a maga
nevére, minthogy két névre nem lehet engedélyt <span class=
"pagenum"><a name="Page_138" id="Page_138">-138-</a></span> kérni s
neki több ismeretsége van a helytartótanácsnál. Helmeczy megnyervén
az engedélyt, úgy kezdte viselni magát, mintha kívüle senkinek nem
volna hozzá szólása a laphoz. Vörösmarty már az előfizetési
fölhívások szétküldésekor visszavonúlt a laptól, melyből mintegy
kijátszatott. Nem volt haragtartó, se bosszúálló természetű, de ezt
nem tudta feledni és soha sem bocsátott meg Helmeczynek. A
lovagiatlan eljáráson kívül az is bántotta, hogy e lap jövedelme
kiemelte volna kedvezőtlen anyagi helyzetéből. Mindez igaz, de
mégis az irodalomra nézve szerencse volt az ügy ily fordulata. Ha ő
szerkeszti a <i>Jelenkor</i>t, meglehetősen eltemeti magát mint
költő, mert mi sem szokta inkább megrontani a költőket, mint a
szerkesztés, kivált politikai lapé. Helmeczynek a <i>Jelenkor</i>
szépen jövedelmezett; egész 1840-ig egyetlen nagyobb lap volt, s
mint félig-meddig Széchenyi közlönye, népszerűségnek örvendett.
Vörösmarty elesett e jövedelemtől, de az irodalom, a nemzet
visszanyerte benne a költőt.</p>
<p>Mindamellett Vörösmarty anyagi helyzete ez időtájt sokat javult.
Az akadémia 1830 nov. 17-én tartott alakító gyűlésén második rendes
taggá választotta s néhány nappal utóbb, az elhúnyt Kisfaludy
Károly helyébe, elsővé, 500 p. forint fizetéssel. 1832-ben munkái
első gyüjteményét adta el Károlyi kiadónak 1100 forinton; 1833-ban
<i>Vérnász</i>át az akadémia 100 aranynyal jutalmazta; 1834-ben az
akadémiai nagy jutalom (200 arany) megosztatott közte és
<span class="pagenum"><a name="Page_139" id=
"Page_139">-139-</a></span> Kisfaludy Sándor közt; ugyanekkor a
Marczibányi-intézettől <i>Zalán</i>jáért 400 v. forint pályadíjt
nyert. Mindez oly állapotba helyezte, hogy segíthetett valamit mind
magán, mind édes anyján. Ez ideig olykor a mindennapi szükséggel
küzdött. A Mázsa-utczában egy kis szobában lakott, melyet nem volt
módjában mindíg befűthetni. Néha nem is dolgozott otthon, hanem
Zádor mészáros-utczai szállásán, legalább <i>Eger</i> nagy részét
ott írta. Toldy 1827-ben egy hideg őszi napon meglátogatván őt, egy
vörösgallérú fehér katonaköpenybe burkolózva találta, a mint
pipafüstfellegben <i>Eger</i> utolsó énekén dolgozott. Ugyanez
évben, mely legküzdelmesebb éve volt, egy délután Sallay, az ő hű
embere, jött hozzá, hogy kéziratot kérjen tőle tisztázás végett.
«Nincs – volt a válasz – s nem is lesz mostanság.» Sallay kérte,
hogy írjon minél többet, ő mindíg kész a tisztázásra, még akkor is,
ha Isten consiliariusságig vinné föl dolgát. Vörösmarty sóhajtva
mondá, hogy mikor az ember holnapja miatt is aggódni kénytelen, nem
igen van kedve verselgetni. Egy Fábiánhoz 1827 febr. 15-én írt
levelében ezt olvassuk: «Már csak azt gondoltam, hogy a nagy
Zrínyitől kölcsön vett Pegazusomat elcsalod alólam s vele a regék
szabad tündérvilágában fogsz repdesni; de csakhamar elűzte e
félelmemet azon magasztalás, a melyet reám halmozsz úgy annyira,
hogy ha gyenge inú volnék, lebuknám alatta. Jól teszed, hogy
dícsérsz, az is valamennyire felejteti velem, hogy rab vagyok, vagy
inkább azt, <span class="pagenum"><a name="Page_140" id=
"Page_140">-140-</a></span> hogy rabnak kell lennem. Megengedj
azonban, hogy elragadtatásodat nem viszonozhatom. Oh az én
muzsácskám nem igen pengeti a lantot, meghúzza magát a kályha
megett téli bundájában a drága időt vagy elkáromkodja vagy ásitoz,
mint a nyárban legyet fogó kutya. Ki szeressen egy ily kölletlen
teremtést. De még is szeretnem kell őtet; mert mikor a mészáros
leüti a marhát, azt mondja mentségül: mért nem lett püspökké! S mit
mond a sors, a mikor engem inségekkel pofoz? Félfüllel hallottam,
de tudom, hogy kapát emlegetett, talán csak a mellett kellett volna
maradnom. Mit gondolsz Gábor, micsoda paraszt ember lett volna
belőlem! Ha a helyett, hogy a földön is angyal után jártam, a
legközelebbi kék kötényhez szegődtem volna; a helyett, hogy fejemet
rövid s hosszú szótagokon törtem, a fonóban minden főtörés nélkül
mesélgettem, vagy csáli hajszot ordítoztam volna, talán most is a
Duna mellett csibéket árulnék s jó sorra vervén részeg fővel
szurtos feleségemet, még a szentet is leütném lábáról, ha előmbe
jőne. De ez magam előtt is igen sanyarú kép; jobb így mint van,
csak az esik sajnosan, hogy mikor kedves, felhőntúli világomban
örömest repdesnék, megkordúl a gyomor s ily nyomos kérdést tesz
boldogtalan előlátással: mit eszünk esztendőre Marti? Akkor nincs
az a tag, a mi merőn állna bennem, noha különben elég férfiú
vagyok. Azonban elég ezen a húron, most más nótára kezdjünk.
Meglehet, hogy holnap egészen <span class="pagenum"><a name=
"Page_141" id="Page_141">-141-</a></span> mást írtam volna, de
tudod, mit mondott Pilatus, én sem változtatok.»<a name=
"FNanchor_30" id="FNanchor_30"></a><a href="#Footnote_30" class=
"fnanchor">30)</a></p>
<p>Voltak oly napjai is, midőn díszmagyar ruháját kellett eladnia,
melyet juratussá fölesküvésekor csináltatott. Büszkébb volt,
mintsem barátjainak is elpanaszolja anyagi bajait, kik ideig-óráig
alkalmasint segíthettek volna rajta. Inkább csak Zádornak nyílt meg
néha végszükség esetében, ki örömest megtett érte mindent, a mi
keveset tehetett. Verseiben sem panaszolta nélkülözését, mint annyi
újabb magyar lyrikus. <i>Magyar költő</i> elegiája e szomorú napok
szüleménye ugyan, de nem hozza föl benne állapotja prózai
részleteit, távol van minden szenvelgéstől s azt a mit ő érzett
leginkább, általánosítni igyekszik s nemzeti fájdalomba olvasztja.
1830-tól fogva kényelmesebben élt, bár nem igen tudott gazdálkodni.
Súlyos körűlményei néha adósságba keverték, mely sok gondot okozott
neki, bár mindig pontosan megfizette. Nem pazarolta a pénzt, de nem
tudott takarékoskodni. Ha valamit vett vagy csináltatott, nem
szeretett alkudozni és gyakran megcsalták. Ha szolgáját valamit
vásárolni küldötte, a visszahozott pénzt olvasatlan dugta zsebébe.
«Meg kellene olvasni a pénzt» – mondá neki gyakran Sallay. –
«Barátom – viszonzá Vörösmarty – egy pár garassal több vagy
kevesebb, se én nem leszek szegényebb, se ő gazdagabb, legfeljebb
egy meszelylyel többet ihatik.» <span class="pagenum"><a name=
"Page_142" id="Page_142">-142-</a></span> Sallay a gazdasági
dolgokban egész mentora akart lenni Vörösmartynak s kifogyhatatlan
volt a jó tanácsban, ha szeretett barátja nagyobb összeget kapott
munkáiból. «Ezzel jól helyre állíthatja magát s meg is takaríthat
valamit jövőre» – mondogatá neki. «Igaz – felelt Vörösmarty
mosolyogva – ha a gazdálkodás mesterségét úgy érteném, mint
barátom.»</p>
<p>1828–30-ig a Lipót-utczában a Thuróczy-féle házban lakott, egy
elég rideg szobában, mely búskomoran hatott kedélyére. Innen a
Kalap-utczába költözött, a Jankovich-házba, Fáy András
tőszomszédságába, honnan egész házasságáig ki sem mozdúlt. Csak a
legszükségesebb bútorokra szorítkozott s azok is viseltesek voltak.
Az üres konyha egy részét saját költségén kiadott drámáinak el nem
kelt példányai foglalták el, a másikat szolgájának holmija. Mind
két szobájában meglehetős rendetlenség uralkodott; a bútorokon,
pallón könyvek és iratok hevertek szanaszét s maga a könyvszekrény
is csak egyszer volt rendben, mikor a jó Sallay rendbe szedte és
jegyzéket készített rólok. Ez 1836 körűl történt, midőn egy gróf
bútorainak árverésén ugyancsak Sallay, az ő megbízásából, néhány
díszesebb bútort vásárolt számára, a többek közt egy üveges
könyvszekrényt s egy igazi íróasztalt, melyeket Vörösmarty
gyermekies örömmel mutogatott barátjainak. De az igazi íróasztalon
is csak úgy szétszórva hevert a könyv és irat, mint a nem igazin.
<span class="pagenum"><a name="Page_143" id=
"Page_143">-143-</a></span></p>
<p>A mily keveset tartott Vörösmarty szobájában a rendre, épen oly
gondos volt ruházatjára. Rendesen sötétszínű ruhát viselt, mely
tiszta és tisztességes volt, még szűkös napjaiban is. Haját,
szakálát, bajuszát a legjobb rendben tartotta. Semminemű különcz
vagy feltünő móddal nem kívánta magára vonni az emberek figyelmét,
sőt semmitől nem őrízkedett inkább, mint a nevetségessé válástól.
Ezért nagyobb társaságban vagy idegenek között vigyázott minden
szavára, mozdulatára s kissé elfogúltnak, merevnek tűnt föl. Közép
termetű férfiú volt s harmincz éves korában még elég karcsú, de
vállban izmos. Arczán az ifjúkori himlő nyomokat hagyott, de nem
nagyon feltünőket. Vonásain rendesen komoly és mélázó kifejezés
ült, csak ha vidult vagy fölmelegedett, játszott ajkai körűl egy
kedves mosoly. Becsület és jóság sugárzott arczáról, melynek
szépségét a magas homlok s a nagy barna szem alkotta. Erős fény
lángolt e szemben, mely mintegy szikrázni látszott, ha szenvedély
hevítette, de a legtöbbször csak méla ábrándban ragyogott, a magába
sülyedt lélek visszfényeként. Egyenesen és lassan volt szokása
járni, inkább földre szegzett szemmel, de azért fejét le nem
görbesztve. Ha egyedűl sétált vagy valamelyik meghitt barátjával,
gyakran suttogott magában, mintha énekelne. Félig kész vagy
készülendő költeménye zsongott lelkében. Otthon lejegyezte a mit
így gondolt, de addig, míg kiadta, sokat javított rajta, mert
minden kézirata tele törléssel. Pályája első felében <span class=
"pagenum"><a name="Page_144" id="Page_144">-144-</a></span>
leginkább éjjel szokott dolgozni, erre czéloz <i>Zalán futása</i>
bevezetésében is, később reggel, a délelőtti órákban, kivált midőn
az estéket színház után a vendéglőkben vagy a <i>Kör</i>ben
töltötte. Viasz és később stearin gyertyánál dolgozott; ezt a
fényűzést nem tagadta meg magától még akkor sem, midőn szűkös
állapotban élt. Az nem zavarta, hogy egész 1836-ig igazában
íróasztala sem volt, ha rossz tollal rossz papírra kellett írnia,
de a faggyúgyertyát vagy olajmécset ki nem állhatta. Hol egész, hol
negyed- vagy nyolczadrét ívre írt, sőt papírdarabokra is. Eposzai-
és drámáinak tervét a főbb pontokban prózában néha lejegyezte, de
kisebb költeményeiét soha. Egy-egy óda- vagy dalnak legföljebb
először eszébe ötlött versszakát írta le olykor, mely az egész
alapeszméjét vagy hangulatját magában foglalta, s mely aztán
hetekig, hónapokig hevert íróasztalán, míg kidolgozta. <i>Szép
Ilonká</i>ból a harmadik szakasz vég-versszakának e két sora volt
először készen:</p>
<div class="poem">
<div class="stanza"><span class="i0">«Hervadása liliom-hullás
volt:<br /></span> <span class="i0">Ártatlanság képe s
bánaté.»<br /></span></div>
</div>
<p class="i0">E sorok sokáig zsongottak Vörösmarty lelkében, a mint
maga beszélte többeknek, míg lassanként az egész költemény
kialakúlt. Nem könnyen dolgozott, mindegyre javított művén a
dolgozás alatt és után egyaránt. Nem szerette, ha gyorsan kellett
dolgoznia; a megerőltetés nagyon izgatón hatott idegeire, s ily
esetben megjelent művein is javított valamit, midőn <span class=
"pagenum"><a name="Page_145" id="Page_145">-145-</a></span>
másodszor kiadta. Olykor a kritika nyilatkozatait is figyelembe
vette. A <i>Csermelyhez</i> czímű költeménye végét a Toldy
megrovása következtében dolgozta újra. Egyébiránt javításai nem
annyira a compositiót illették, mint a kifejezést és rhythmust, s
nem is voltak egyebek, mint az eszme küzdelme a formával, mely,
mint a nyiladozó virág, csak lassanként fejlett ki egész
színpompájában.</p>
<p>Ifjabb korában gyakran kirándúlt tanítványaival és Sallayval a
Zugligetbe s ott, a honnan szép kilátás esett a vidékre, örömest és
sokáig andalgott. Néha elragadtatva kiáltott föl, mint Sallay
beszéli: «Beh gyönyörű vagy természet, bár mi emberek volnánk
benned jók?» Máskor: «Barátom, ha a mennyország csak ilyen is, mint
e virággal hímzett mezők, erdőkoszorúzta bérczek, s az az érzés,
melyet látásuk fölkelt, a halál nem lehet félelmes.» Midőn Sallay
vagy tanítványai egy-egy virágot akartak szakítani: «Ne bántsátok –
mondá – itt van igazi helyök a természet anyakeblén.» Később is
sokszor meglátogatta a Zugligetet és Svábhegyet barátjaival, de már
kevésbbé érdekelte a természet; a vidám társalgás, az irodalmi
vita, s az adomák, melyeket jó kedvében örömest beszélt, nem
engedték, hogy magába sülyedhessen. Nyári holdvilágos este szintén
nem egyszer sétált Kisfaludyval vagy másokkal a Duna hajóhídján,
mely 1828 körűl kedvencz sétahelye volt a pestieknek. Nagybátyjához
és testvéréhez vagy másokhoz kirándúlt néha falura vadászni. Midőn
Fehérvárra <span class="pagenum"><a name="Page_146" id=
"Page_146">-146-</a></span> ment munkái nyomatása, vagy anyja
látogatása végett, vadászva bolyongta be a szomszéd falvakat,
gyermekévei színhelyét.</p>
<p>Általában igen szeretett vadászni s feltünő, hogy vadászképet
mégis csak egy pár költeményében találunk. Álljon itt egy pár
vadászkalandja, egy szerencsés s egy szerencsétlen: amazt Gaál
József beszélte, ezt b. Kemény Zsigmond. Vörösmarty 1838–1840 közt
egyszer kirándúlt vadászni egyik testvéréhez, a ki, mint
gazdatiszt, nem messze lakott Pesttől. A mint egy malom felé
közeledik, kacsát lát fölrebbenni, reá lő, eltalálja és siet
fölvenni a zsákmányt. Azonban a molnárné reá támad, pöröl vele,
hogy miért lőtte meg kacsáját. Vad kacsa helyett szelíd kacsát
lőtt. Egy pár huszast adott a molnárnénak kárpótlásúl s kérte, hogy
ne szóljon senkinek. De maga, ha jó kedve volt, el-elbeszélte
barátjainak. Zsibón ellenkezőleg nagy szerencse érte. 1845-ben,
midőn Deákkal együtt meglátogatta Wesselényi Miklóst, egy napon
Wesselényi vadászatot adott vadaskertjében. Vörösmarty egy lövésre
két vaddisznót ejtett el, a mi csaknem hallatlan a vadászati
krónikákban.</p>
<p>Ez időtájt leginkább férfitársaságokba járt. Mióta Fáy
szomszédságába költözött, a szíves házi gazda gyakran meghítta
vacsorára. E vacsorákon egy egész akadémiai clubb alakúlt.
Vörösmarty és társai itt vitatták és alapították meg magoktartása
tervét az akadémiai ügyekre nézve. Nőkkel leginkább a Bártfay
estélyein találkozott, a melyeknek 1826 óta, a <span class=
"pagenum"><a name="Page_147" id="Page_147">-147-</a></span> midőn
Bártfay megnősült, az Auróra-kör tagjai rendes vendégei voltak.
Kulcsár meghalt, Vitkovics társasága még halála előtt fölbomlott,
Kisfaludy mint nőtlen ember nem tartott házat s így Bártfay vidám
és mívelt házi köre épen arra való volt, hogy központja legyen a
pesti és Pestre utazó íróknak. Bártfay a gróf Károlyi-család, majd
gróf Károlyi György titkára volt s az Üllői úton levő
Károlyi-házban lakott. Bár fiatal korában egy pár költeményt írt, s
egy történelmi nagyobb elbeszélést az <i>Aurórá</i>ba, tulajdonkép
nem volt író, de nagy tisztelője Kazinczynak és Kisfaludy
Károlynak, barátja Kölcseynek, s egész lelkesedéssel csüngött a kor
irodalmi és politikai törekvésein. Mívelt lelke és jó szíve
vonzotta és lebilincselte barátait s örömest megbocsátották neki
egy kissé fontoskodó természetét; nem adott nekik irányt, de híven
szolgálta őket s dicsőségöket a magáénak tekintette. Ifjúkori
kísérletei után alig írt valamit, bár sokat olvasott, de a
tanúlmány reá nézve csak önmívelés és pihenés volt. Neje Mauks
Josephina, egy szepesmegyei nemesház leánya, még vonzóbb és
szeretetre méltóbb egyéniség volt. Szellem, szív, irodalmi
míveltség a legszebb összhangban egyesűltek benne, s a mi szellemes
nőknél ritka, jósága, gondossága, áldozatkészsége felűlmúlta
kellemeit. Vörösmarty egy hozzá írt epigrammjában különösen
szelídségét és szívbeli jóságát magasztalja.<a name="FNanchor_31"
id="FNanchor_31"></a><a href="#Footnote_31" class=
"fnanchor">31)</a> A Kazinczy <span class="pagenum"><a name=
"Page_148" id="Page_148">-148-</a></span> és gr. Dessewffy József
családjához baráti kötelékkel fűzve, az irodalom és írók iránt
hagyományos tisztelettel viseltetett. Örömest látta házánál a kor
legkitünőbb íróit, barátnőjekké lett, hitveseiket testvéreivé,
gyermekeiket gyermekeivé fogadta. Kisfaludy Károly, Bajza,
Vörösmarty nem egyszer olvasták föl a társaságnak újabb és jobb
műveiket. «Bártfay neje volt – úgy mond Toldy – az az őrszellem, a
ki az Auróra-kör érzései és tevékenysége fölött észrevétlenűl és
mindíg nemesítőleg lebegett. Nem-tudva jobbak lettünk általa,
ítéleteink méltányosabbak, kifejezésünk melegebb, a költők alakjai
mindinkább közelítők az erkölcsi eszmény felé. A Bártfay-estélyek
fűszere, sőt nemcsak fűszere, hanem komoly tanácskozások tárgyai,
költőink művei voltak úgy, mint a külföld nagy szellemeinek
alkotásai, melyek olvastattak, melyek fölött eszmecsere
folytattatott. Nemcsak: hanem irodalmi actióink és polémiáink is
itt határoztattak el, itt bíráltattak meg, mielőtt a közönség elé
léptünk velök; de ha philippikáinkban a pezsgő vér, Bajza
vitatkozási művészete a férfiak javalását többnyire kivívta: a női
szépérzék és biztos ösztön igénytelenűl ellenőrízte a túlságokat, s
ez volt mindíg a helyes, s midőn mégis a makacsság és szeszély nem
engedett, megjött többnyire a nap, a mely őt igazolta.»<a name=
"FNanchor_32" id="FNanchor_32"></a><a href="#Footnote_32" class=
"fnanchor">32)</a> <span class="pagenum"><a name="Page_149" id=
"Page_149">-149-</a></span></p>
<p>Bártfayné gyermektelen lévén, mindíg volt a háznál egy pár
felnőtt vagy növendék leány rokona, kik örömest hallgatták a szép
verseket. A női báj és gyöngédség varázsa, a költészet, hazafiság
és barátság szelleme olvadt össze ez estélyeken, melyek valódi
ünnepélyekké váltak, ha Kazinczy vagy Kölcsey feljöttek a vidékről.
Rendesen Bártfayhoz szállottak s ilyenkor nemcsak a rendes vendégek
gyűltek össze, hanem majd minden nevezetesb író. Kölcsey egy pár
Pesten mulató szónokot is oda vonzott. Wesselényi Miklós báró
szintén megjelent itt egy párszor. Vörösmarty itt ismerkedett meg
vele, kinek hazafisága, lovagias, majdnem hősies jelleme mély
benyomást tettek reá. Nemcsak az <i>Árvízi hajós</i>ban énekelte
meg őt, az 1838-ki árvíz hősét, hanem <i>Árpád ébredésé</i>ben is;
reá czéloz, mint a ki a jobbágyság felszabadítása érdekében mondott
beszédeért fogságban szenvedett, midőn a költővel ezt mondatja
Árpádnak:</p>
<div class="poem">
<div class="stanza"><span class="i0">Köztünk is fenn van még
Prometheusz,<br /></span> <span class="i0">Kinek szivét az üldöző
kajánság<br /></span> <span class="i0">Kányái marják, mert szelid
vala<br /></span> <span class="i0">Embernek nézni
embertársait,<br /></span> <span class="i0">S ő óriási fájdalmában
is<br /></span> <span class="i0">Oly törhetetlen most, mint
valaha.<br /></span></div>
</div>
<p>Egyetlen pesti szalon sem tudott fölmutatni annyi irodalmi és
politikai nevezetességet, mint gr. Károlyi György titkárának
szerény laka. Vörösmarty itt rendkívül jól találta magát. Nemcsak
az estélyekben vett <span class="pagenum"><a name="Page_150" id=
"Page_150">-150-</a></span> részt, hanem majd minden héten egy
párszor ott is ebédelt vagy vacsorált.<a name="FNanchor_33" id=
"FNanchor_33"></a><a href="#Footnote_33" class="fnanchor">33)</a>
Örömest társalgott a derék háziasszonynyal, kit igen tisztelt,
örömest tréfált, enyelgett a lyánkákkal, kik közűl a még gyermek
Klobusitzky Matildot, később Sztáray grófnét, leginkább kedvelte.
Költeményt is írt számára, egy kedves naiv dalt, melyet <i>Matild
dalá</i>nak czímezett. E derék család körében, e kedves lyánkák
között megenyhűlt kedélye, melyben szerelem, családi érzelmek
mintegy elfojtva, eltemetve nyugodtak. Első szerelmének szomorú
emléke, anyagi helyzete visszariasztották minden komolyabb
viszonytól. A házasságra nem is gondolt. Egyhangúan folytak napjai,
de a dolgok és emberek annál nagyobb benyomást tettek reá, mennél
zajtalanabb életet élt. A nagy világ örömei nem tehették blazirttá,
képzelme ifjú erőben lángolt s kedélye megtartotta egész
fogékonyságát.</p>
<p>E mellett jó egészségnek örvendett s éveken át csak egy pár
napig volt beteg. Ezt leginkább mértékletes életmódjának
köszönhette, bár ő a homeopathiának tulajdonította, melynek később
annyira híve lőn, hogy egy kis gyógyszertárt szerezve, másokat is
gyógyítgatott. Nagyobb csapás sem érte, kivéve anyja halálát, mely
1834 szept. 15-én történt. A hű fiú nem búcsúzhatott el tőle, nem
foghatta be szemét, mert szobrász Ferenczy barátjával az alföldön
<span class="pagenum"><a name="Page_151" id=
"Page_151">-151-</a></span> utazott, de bánatba sülyeszté e szomorú
hír s anyja szenvedésteljes élete megújult emlékében. Epigrammái
egyik legszebbikében siratta meg. Jellemző, hogy Vörösmarty,
valahányszor anyjáról ír, mindíg megrezdűl vallásos érzése, melyet
más költeményében alig érezhetni. Anyjáról írt két költeményén
kívül csak egy van olyan, melyben a fájdalom a szíve mélyén nyugvó
vallásos érzelemig hat, bár dúló kézzel, mintha ki akarná tépni
hitét. Ezt 1849-ben írta, midőn második anyját, a hazát hitte
halottnak, s üldözött vadként bolyongott Szathmármegyében. A
legmélyebb érzelmek Istenhez emelik az emberi szívet s a hit olykor
még akkor is, midőn a kétségbeesés rohamában megrendűlni látszik,
csak mélyebb gyökeret ver.</p>
<hr class="chap" />
<div class="chapter"></div>
<p><span class="pagenum"><a name="Page_152" id=
"Page_152">-152-</a></span></p>
<h2>VIII.</h2>
<p class="summary">Vörösmarty munkái első gyüjteménye 1833.
Költészetének irodalomtörténeti jelentősége. Költői nyelve; a
különbség közte és Kazinczy közt. A Vörösmarty előtti költői
irányok és iskolák. A franczia, népies és klasszikai iskola. Német
befolyás. Kazinczy német-görög klasszikai iránya. Kölcsey,
Kisfaludy Sándor és Csokonai. Kisfaludy Károly; a nemzeti irány;
Vörösmarty, mint ez irány legkiválóbb képviselője. A történeti,
mondai és népies elem; a nemzeti és művészeti irány összeolvadása.
Eposzai bírálata; <i>Zalán futása, Cserhalom, Eger, Széplak, Rom,
Két szomszédvár.</i> Lyrai költeményei 1833-ig.</p>
<p>Vörösmarty munkáinak első gyüjteménye, mely ifjúkori kísérleteit
s külön kiadásban megjelent drámáit kivéve, mindent magában foglal,
a mit 1832 végéig írt, költői pályájának csak első felét teszi
ugyan, de mégis majd mindent magában foglal, a mi költészetének
lényege s hatásában korszakos. Pályája második felében emelkedni
látjuk őt, sőt újabb oldalról is ragyogni, de szellemének az a
hatása, mely költészetünk átalakúlását annyira előmozdította, már
akkor teljes erejében nyilatkozott.</p>
<p>Nemcsak az államférfiak, hanem a költők megítélésében is mindíg
igazságtalanság a történelmi szempont mellőzése. Vörösmartyra nézve
kétszeresen igazságtalanság volna. Termékenysége a költészet mind a
három főnemére kiterjedt, az eposzra, drámára, <span class=
"pagenum"><a name="Page_153" id="Page_153">-153-</a></span> lyrára
egyaránt. Nincs költő, ki mind e három főnemben egyenlő erejű lett
volna. Vörösmartyban az epikus előtt elhalványúl a dramatikus, s az
epikuson gyakran erőt vesz a lyrikus. Ugyanegy nemben írt főművei
sem egyenlő értékűek. A mélyebb analysis tetemes fogyatkozásokat
fedezhet föl bennök, bár kénytelen bevallani, hogy a hiányokat
gyakran szépségek takarják. Azonban, ha szemügyre veszszük, mi volt
előtte a magyar költészet, mivé lőn általa és utána, érezni fogjuk,
hogy Vörösmarty sokkal nagyobb, mint a minőnek tisztán csak az
æsthetikai szempont mutatja.</p>
<p>Valóban genialitása nemcsak legkitünőbb műveiben rejlik. Összes
hatása képezi legfőbb dicsőségét, melyet aligha megközelíthet többé
magyar költő. Ő szabadította föl költészetünket részint a
klasszikai, részint a német költészet járma alól s a nemzeti
szellemnek erőteljesb és költőibb kifejezést adván, egyszersmind
szentesítette a képzelet szabadságát. Nemzeti szellemet és
önérzetet lehelt költészetünkbe; hatása alatt mind nemzetibbé vált
az s merni tanúlva, eredetibb és gazdagabb lőn. Petőfi és Arany
költészete sokban különbözik a Vörösmartyétól, de mindenik az
erősödő nemzeti szellemben gyökerezik s a fejlődésnek mintegy
stádiumait jelöli. Ugyanegy korszak ez, melyet nagy elhajlásai
mellett is épen oly bajos elválasztani egymástól a költészet, mint
a nemzeti élet történelmében. A magyar költészet 1823–48-ig a
legszorosb kapcsolatban van a kor politikai küzdelmeivel,
<span class="pagenum"><a name="Page_154" id=
"Page_154">-154-</a></span> melyek közvetve és közvetlenűl oly
mélyen befolytak a nemzeti szellem fejlődésére. Kazinczy fejlődésbe
indította a nemzetiségi eszmét s nyelvújításával felköltötte a
reform vágyait. A politikai téren ugyanaz a harcz ismétlődött, mely
az irodalomban alig végződött be. A politikai átalakulás küszöbén
állottunk, mely egy nyomon haladt a költészetével. Mindkettő
megújhodott, átalakúlt. Egymásból táplálkoztak; az irodalmi
küzdelmek politikaiakká váltak és viszont. Az idegen befolyás
elleni küzdelem s az alkotmány reformja együtt indúlt és fejlődött
Vörösmarty romanticismusával, mely szintén idegen befolyás ellen
küzdött s a klasszicismus romjain egy új világ felé nyitott útat.
Mihelyt a politikai és társadalmi téren nagyobb arányokban kezdett
fejlődni a nemzeti szellem s a democratia felé hajlott, megzendűlt
Petőfi és Arany lantja. Ez irodalmi és politikai átalakulásnak
megvoltak magokban a tényezői, de lényegileg egymást idézték elő s
forrongó fejlődésökben mindazt magokba szívták az európai életből
és irodalomból, a mi irányukkal rokon volt. Alig harmincz évi
küzdelem s a nemzeti szellem teljes győzelmét ülte irodalomban,
politikai és társadalmi életben egyaránt. Vörösmarty döntőleg folyt
be ez irodalmi átalakulásra, mely tulajdonkép vele kezdődik;
Kisfaludy Károly már előhírnöke volt ugyan, de Vörösmarty emelte
nagyobbszerű mozgalommá. Költészetének diadala a nemzeti szellem és
költői szabadság diadala volt. Ez lángelméjének <span class=
"pagenum"><a name="Page_155" id="Page_155">-155-</a></span>
legdicsőbb emléke, melyet se az ízlés változása, se a jövendő
remekművei nem boríthatnak homályba, a míg csak nemzeti szellem
lelkesíti a magyart.</p>
<p>Először is nyelve mutatja azt a nagy változást, melyet
előidézett. Kazinczyt tartják a magyar újabb költői nyelv
megalapítójának s ez igaz is, ha általános szempontból ítélünk, de
tisztán nemzetiből Vörösmartyt illeti a dicsőség. Nem tagadhatni,
hogy Kazinczy nélkül bajosan állhatott volna elő Vörösmarty, de az
még bizonyosabb, hogy Kazinczy iránya a mily jótékonyan hatott egy
ideig, épen oly kártékonyan hatott volna később, ha Vörösmarty a
jól-rosszúl művészivé emelt költői nyelvet át nem változtatja
egyszersmind magyarrá is, azaz nemzetileg művészivé. Kazinczy
zagyva ellapúlt prózánkat, köznapi és emelkedés nélküli költői
nyelvünket igyekezett kiemelni sülyedtségéből. A nyelv æsthetikai
oldalát mívelte, annyira, hogy nyelvújítása is innen indúlt ki s a
nyelvtani szempontot minden habozás nélkül feláldozta az
æsthetikainak. Tudta, hogy a költői nyelv nem a köznapi beszédnek
rímbe vagy mértékbe szedése, hogy minden költői nemnek, fajnak
megvan a maga stilje s a báj nagy része a szók és kifejezések
árnyalati gazdagságától s a szókötés egy csoport fordulata- és
alakzatától függ, melyek épen úgy befolynak a költői gondolat
kiemelésére, mint a rhythmus hangzatosságára. Ide járúlt még, hogy
költészetünkben a klasszikai s európai modern versformák kezdettek
míveltetni. E versformák, kivált <span class="pagenum"><a name=
"Page_156" id="Page_156">-156-</a></span> a trochæus és jambus nem
igen tűrték meg hosszú szavainkat, melyek nemzeti rhythmusunk
choriambusi lejtésével nem állottak ellentétben, a művésziebb
rímelést pedig nagyon nehezítették nyelvünk ragos természete,
kiveszett gyökeink, s megnyúlósodott származékaink. Kazinczy egész
erejét költői nyelvünk kül- és belformájának emelésére szentelte,
eszmévé, elvvé, rendszerré emelvén mindazt, a mi eddig e
tekintetben homályos ösztönből vagy tartózkodó kísérletkép történt.
Gyökig vagdalta hosszú szavainkat, részint a mérték, részint a rím
kedvéért, új szókat alkotott, régieket elevenített föl, tájszókat
általánosított hasonló okból vagy azért, hogy költőibbel váltsa föl
a kevésbbé költőit vagy épen idegent. Ismert szóknak új
árnyalatokat kölcsönzött s a szókötés költői fordúlatait és
alakzatait törekedett megalapítani. Költői nyelvünk művészi lőn, de
egy s más részben idegenné vált; csín, választékos fordulatosság
szállott belé, de az eredetiség és magyarság sokat szenvedett s
annál inkább, mennél bátrabban haladt Kazinczy a maga választott
útján s mennél több tanítványa akadt, kik irányát a legnagyobb
túlságokig fejlesztették.</p>
<p>S ez nem lehetett máskép. Kazinczy nem annyira a magyar nyelv
természetéből igyekezett kifejteni költői nyelvünket, mint inkább
idegen nyelvek kifejtett költői szépségeit ültette át a magyarba.
Úgy óhajtott szólni magyarúl, mint a régi és újabb klasszikusok s
ez helyes volt, de abban tévedt, midőn azt <span class=
"pagenum"><a name="Page_157" id="Page_157">-157-</a></span> hitte,
hogy ezt latinismus és germanismus által is eszközölhetni. Valóban
nála az idegen nyelvek költői fordúlatai, alakzatai nagyban
szerepelnek s a hol a magyar nyelvből indúl is ki, olykor nagyobb a
merészsége, mint a sikere. Archaismusait és soloecismusait ritkán
tudja költőivé varázslani, sőt kevésbbé merész szólásmódjait sem
mindíg. Keresettséget vagy erőltetést érzünk vagy legalább a
szenvelgés némi árnyalatát. E mellett a válogatás és fínomítás
fáradalmai meg-megbénítják önkéntességét. A művészi törekvést
mindíg látjuk, de az a baj, hogy néha igen is látjuk. Kazinczy
ízlést és formai érzéket költött föl költőinkben, de mesterkedést
is; elválasztotta a költői nyelvet a köznapitól, de nem egy
tekintetben a művészit is a magyarostól. Költői nyelvének e
jellemző vonásait többé-kevésbbé megtaláljuk majd mindenik magyar
költőben, kire nagyobb hatása volt. A magyarosság és
idegenszerűség, a természetes és művészi küzdésben vannak egymással
s nem tudnak egészen kibékűlni. A kik nyelv tekintetében magyarosb
költők, mint Kisfaludy Sándor, sok tekintetben nem eléggé
művésziek, a kik művésziebbek, mint Szemere, Kölcsey, Kisfaludy
Károly, érzik rajtok némi idegenszerűség vagy erőltetés, vagy
legalább is küzdés a nyelvvel, ha föntebb hangon akarnak szólani, s
ezt észreveszszük még Berzsenyin is, kinek nyelve eredetibb
mindeniknél s kire Kazinczynak csak félbefolyása volt.</p>
<p>E küzdelmet, ellentétet Vörösmarty békéltette ki. <span class=
"pagenum"><a name="Page_158" id="Page_158">-158-</a></span> Magáévá
tette Kazinczy czélját, de más eszközöket használt. Megtartotta
mindazt küzdelme eredményeiből, a mi életrevaló volt, de
egyszersmind hozzátett valamit – a magyar nyelv és saját költői
geniuszát. Nyelvújító volt ő is, Kazinczy tanítványa, de
legconservativabb a tanítványok között. Épen úgy gyűlölte az
ósdiakat, mint megvetette az újítók túlságait. Épen oly
előszeretettel fordúlt a megújított nyelv nyereményeihez, mint a
régi, köznapi és népnyelv kincseihez. Kazinczytól eltanúlta a
merészséget, de nem rendszerét. Ő is új vagy átvitt értelmet adott
sok szónak, de nem lőn homályos vagy erőltetett, mi nemcsak
Kazinczyn, hanem Berzsenyin is megtörtént néha. Ő is használta a
szókötés költői fordúlatait, merész alakzatait, egész ornata
syntaxist alapított meg, de a régi vagy népnyelv alapján s ha
önmagából merített, akkor is ugyanazt látszott tenni. Elválasztotta
a köznapi nyelvet a költőitől, de ezt csak amaz virágává
fejlesztette s nem oltott belé idegen ágat. Merészsége fínom
nyelvérzékkel párosúlt, ízlése alkotó erővel. Mindaz, mi nyelvében
szokatlan vagy új, mintegy behízelgi magát az olvasó lelkébe, sőt
néha a szokatlan úgy jelen meg, mint szokott, s a szokott mint
szokatlan. Mindazt, a mivel a gondolat és érzés fínom árnyalatait,
a rajz plasticitását, a festőiség színvegyűletét kifejezhetni, nem
kereste, nem küzdött érte, mint nagy részt elődei, hanem
megtalálta, sőt oly gazdagon ontotta, hogy néha visszaélt vele,
túlterhelt lőn. Mily mindennapi szók vagy kifejezések <span class=
"pagenum"><a name="Page_159" id="Page_159">-159-</a></span> válnak
az elhelyezés, kapcsolat, kihagyás, bővítés, fordúlat vagy átvitt
értelem útján az erő, méltóság, szenvedély, naivitás ezelőtt soha
nem hallott hangjaivá. Mily kifogyhatlan a jellemző és új árnyalatú
epithetonokban, mennyire nem szorúl meg soha, oly gazdagnak látszik
kezei között a nyelv, mintha ő teremtené. A mondat értelme, az
érzés hangulatja mily határozottan kiemelik az elavúlt, közdivatú,
új vagy tájszavak árnyalatait. Nincs szükségünk szótárra,
nyelvérzékünk vagy æsthetikai fogékonyságunk önkénytelen megfejt
mindent. Sőt nyelvének ereje néha gondolatjai fogyatkozásait, képei
hibáit is fedezni bírja, legalább hangulatba ringatja lelkünket, s
valami rejtélyes bájjal hat képzeletünkre. S nyelvének szépségeit
mennyire emeli hangzatossága. A nyelv zenéjét senki sem érti jobban
nála. A gondolat nemcsak méltó kifejezését találja meg, hanem
hangját, dallamát is s ezt nemcsak a rhythmus tényezői eszközlik.
Valami bűbáj van nyelvében, melyet lehetetlen analysálni.
Vörösmarty genialitása itt nyilatkozik a legrendkívülibb módon.
Arról lehet vitázni, hogy mennyire múlja felűl őt egy pár magyar
költő az epikai és lyrai költészet ez vagy amaz fajában, de azt
gáncsolóinak is kell ismernie, hogy néhány oly lapja van, melyeknél
hangzatosabbat se előtte, se utána nem írt a magyarban senki.</p>
<p>Egy szóval Vörösmarty megalapította a valóban magyar költői
nyelvet s a tökély magas fokára emelte. Kiegészítette,
megjavította, sőt a nemzeti szellem melegén <span class=
"pagenum"><a name="Page_160" id="Page_160">-160-</a></span> újjá
szűlte Kazinczy törekvéseit. Összeolvasztotta a régi és új nyelvet,
kibékítette a művészit és magyarost. Eldöntötte a költészetben a
nyelvújítási harczot s megadta a jövő irányát. Meghódította
mindazokat, kik féltették a magyar nyelv eredetiségét, valamint
azokat is, kik azt az ízléstelenségből minden áron ki akarták
emelni. Ezóta a nemzeti elem kerekedett felűl a költői nyelvünkben
s Petőfi és Arany, kik utána jöttek, ez irányt fejlesztették tovább
vagy más oldalról, költészetök tartalmához képest újabb forrásokat
nyitva, újabb szépségeket emelve ki. Fájdalom, prózánk nem találta
meg Vörösmartyát, nincs Petőfie, annál kevésbbé Aranyja. Itt
többé-kevésbbé folyvást tart a művészi és magyaros közti küzdelem.
Kitünő jelenségeket látunk ugyan, de a két elem még nem olvadt
össze oly fokon, hogy a szó valódi értelmében klasszikai prózáról
lehetne szó, mely versenyezhetne költői nyelvünkkel. Vörösmarty
prózáját sem lehet egy sorba tenni költői nyelvével. Nem emelkedik
felűl kora színvonalán, sőt művészi szempontból sokkal hátrább áll
a Kazinczyénál és Kölcseyénél. Nem rossz próza, de bája csekély, s
magyarossága is inkább csak tagadólagos, a mennyiben kerűli az
idegenszerűséget. Elbeszélő prózája egy pár humoros beszélyében
nyilatkozik több bájjal, értekezései és kritikái e tekintetben
csekélyebb becsűek. Nem nagy baj oly íróban, ki munkái háromnegyed
részét versben írta. Elég, hogy költői nyelvünk dicsősége örökre
nevéhez van forrva. <span class="pagenum"><a name="Page_161" id=
"Page_161">-161-</a></span></p>
<p>Vörösmarty nyelvének e fejlődését nagyban elősegítette
költészete. Többé-kevésbbé itt is hasonló átalakúlást indított meg
vagy hajtott végre. A művészi és nemzeti elemet itt is magasb fokon
egyesíti elődeinél. Segítségére van a kor irodalmi és politikai
fejleménye és főleg saját tehetsége, mely eredetibb és gazdagabb,
mint elődei- vagy kortársaié, s nem fér meg az akkor divatozott
költői iskolákban.</p>
<p>A magyar költészet új életre ébredését az úgynevezett franczia
iskola kezdte meg, de az tulajdonkép nem egyéb, mint a régi
folytatása, a franczia bölcselmi költők hatása alatt. Míg a
hagyományos nemzeti rhythmus zengett, a franczia iskola sem lépett
ki köréből s újítása alig ment többre, mint hogy az alexandrint,
melyet majdnem kizáróan használt, négy rímről kettőre szállította
le. Azok, kik Gyöngyösi és Balassa nyomain jártak s a nemzeti
elemet jól-rosszúl inkább csak föntartották mint fejlesztették, s
azok, kik a franczia költészetből kölcsönözték lelkesülésöket, igen
jól megfértek egymás mellett, annyira, hogy néha össze is olvadtak.
A klasszikai iskola, mely a francziát nyomban követte, szakít
mindkettővel. A nemzeti versformák helyét a klasszikaiak foglalják
el, s eszmében és stilben leginkább a latin költők utánzása
divatos, még akkor is, midőn a költő realis viszonyokat tárgyal és
hazafi-érzéseket zeng. Ez iskola Berzsenyiben leli legköltőibb
kifejezését, kinek néhány költeménye oly rendkívüli ódai erőt
tanúsít, melyhez hasonlót később sem mutat föl a <span class=
"pagenum"><a name="Page_162" id="Page_162">-162-</a></span> magyar
költészet. Berzsenyi e holt formákba annyi életet öntött, Horatius
hatása alatt oly eredeti, sőt nemzeti tudott maradni, hogy valóban
bámulatos. De a klasszikai iskola már áthajlik a némethez, még
pedig két irányban, melyek mindenikének Kazinczy legkiválóbb
képviselője. Már Daykában látszik e vegyűlet, maga Berzsenyi a
Salis és Mathisson befolyása alatt kezd írni, sőt Kazinczy is
pályája elején a német dalformát és sonettet ülteti át
költészetünkbe, de csakhamar átcsap ama német-görög klasszikai
irányba, melyet Schiller és Goethe alapítottak meg fejlődésök egyik
stadiumában. Kazinczy ez irányt tűzi ki a magyar költészet
eszményének s az irodalomban annál nagyobb fogékonyságra talál,
mert az írók nagy részt a német irodalom és æsthetika befolyása
alatt állanak.</p>
<p>Azonban néhány év alatt már magában az iskolában mutatkoznak a
fölbomlás jelenségei. Berzsenyi néhány oly költeményt ír, melyeken
sem klasszikai, sem német íz. Kölcsey inkább csak elvben, kiválóan
eszményi irányánál fogva tartozott a német-görög iskolához. Borongó
kedélye, önkínzó fájdalma nem fért össze a klasszikai nyugalommal
és derűltséggel. A görögöket és Goethét kedvelte leginkább, s egyik
sem hagyott nyomot rajta; kiválóan az érzelmi lyrának lőn
képviselője, bizonyos klasszikai külsőségek kíséretében, melyeket
lassanként elvetett. Nem találván föl eszményeit se a magán se a
közéletben, sóvárgásba, fájdalomba veszett kedélye, meghasonlása
<span class="pagenum"><a name="Page_163" id=
"Page_163">-163-</a></span> néha erősb, sőt humoros hangokat is
hallat, bár általában véve a szelid érzelmek és borongó ellágyulás
költője. Leginkább a Kazinczy formáiban írta költeményeit, de midőn
Bürger nyomán a balladát először megkísérlette a magyar
költészetben, egészen kilépett a klasszicismus köréből s az újabb
fejlődés útját egyengette. Kisfaludy Sándor és Csokonai nem
tartoztak se a klasszikai, se a német iskolához. Önállóbbak voltak
mindeniknél, hatott reájok ugyan az olasz, német és angol költészet
is, sőt Csokonai részben a klasszicismus befolyását sem kerűlhette
el, de eredetiségöket táplálta és kiemelte bizonyos nemzeti
szellem, nemcsak érzésben és eszmében, mert ez többé-kevésbbé majd
mindenik iskolával közös volt, hanem a módban is. A lenézett
nemzeti rhythmust újra megzendítették, kivált Kisfaludy Sándor, ki
mind a klasszikai, mind az európai modern versformákat megvetette.
Azonban tehetségökkel nem volt arányban ízlésök s a művészi és
nemzeti elem összeolvadását nem eszközölhették oly magas fokon,
hogy mélyebbre ható mozgalmat indíthattak volna meg.</p>
<p>Az irányok e vegyületét és küzdelmét mutatja a magyar költészet
e század két első tizedében, s jellemző, hogy e költők mindenike
nem annyira az egész nemzetnek ír, mint inkább a nemzet valamelyik
osztályához fordúl. A klasszikai iskola, élén Berzsenyivel, a
nemzet latin míveltségű osztályához szólott, Kazinczyt és társait
leginkább a német míveltségűek ünnepelték. Kisfaludy Sándor a
nemesség költője <span class="pagenum"><a name="Page_164" id=
"Page_164">-164-</a></span> volt, Csokonai félig-meddig a népé is.
E különböző irányok érintették ugyan egymás körét, sőt egymásba is
játszottak, de nem tudtak összeolvadni egy nemzetibb irányba. Ez
majdnem lehetetlen is volt. A szunyadó nemzeti élet nem nyújtott
elég táplálékot, a költők idegen eszményi világba menekűltek, de
másfelől szükség volt az elhanyatlott magyar költészetnek átmenni e
különböző iskolákon, hogy megnyerve az ízlést, műérzéket, annál
biztosabban fejlődhessék saját erején. Majd minden műköltészet
utánzáson kezdődik s kivált a klasszicismus az európai népek
művészetében úgy jelen meg, mint termékenyítő elem. A keresztyén
művészet a renaissance után vesz magasabb lendületet. Igaz, a
klasszicismus bizonyos fokon túl egy darabig mindenütt elnyomta a
keresztyén és nemzeti elemet, sőt egész betegségi korszakokat is
jelöl, de egészben véve hatása jótékonyságát mindenütt
kimutathatni. Az angol nemzeti dráma érintésétől virúl föl, s majd
minden nemzet műköltészete járta iskoláját, bár szenvedte jármát
is, melyet aztán szét kellett törnie, hogy kifejthesse nemzeti
jellemét.</p>
<p>A magyar költészetben a klasszikai és német iskola egyaránt a
kor kifejezése volt s a nemzetiség fölébredt eszméjének első
nyilvánulása. Az írók érezték a nemzet sülyedését, veszendőben
látszott minden, csak a nyelv maradt meg egyetlen nemzeti
kincsként. Míveléséhez láttak s minthogy a latin és német míveltség
nyomta a nemzetiséget, ezt igyekeztek <span class=
"pagenum"><a name="Page_165" id="Page_165">-165-</a></span>
legalább nyelvben magyarrá változtatni. Ily körűlmények között mi
vala természetesb, mint hogy a költők a latin és német költészetet
szólaltatták meg magyarúl, melynek, nemzetökkel együtt, magok is
hatása alatt állottak. De ez uralkodó irány mellett a nemzeti elem
lüktetését is lehetett érezni, mely Kisfaludy Károly fölléptével
erősödést nyert. Neki nem volt klasszikai míveltsége és sokat
hányódott az életben. Néhány színművel lépett föl, melyeknek
æsthetikai értéke csekély ugyan, de annál nagyobb
irodalom-történelmi fontossága. Tiltakozás volt ez a klasszicismus
és abstract eszményiség ellen. Egyfelől a történelmi, másfelől a
realis élet rajzai követelték jogukat a magyar költészetben. E
pillanat óta megingott a klasszicismus, de a német költészet uralma
még tartott, sőt magán Kisfaludyn is érzik a német költők
befolyása, bár olyanoké, kik szakítottak a klasszicismussal. Az
ifjú naturalistát drámai rögtönzései híres emberré tették, ekkor
tanúlmányra adta magát, művészibb igyekezett lenni s az
<i>Aurórá</i>t alapította meg, mint a nemzetiesb művészi irány
közlönyét.</p>
<p>Vörösmarty járta ez iskolákat, a klasszikait, a németet s az
<i>Aurórá</i>hoz csatlakozva, az új iránynak csakhamar legkiválóbb
képviselőjévé emelkedett. Első kísérletei, melyekből alig adott ki
valamit, a klasszikai iskola befolyása, különösen Virág és
Berzsenyi hatása alatt születtek, de már különbözik tőlök, nem
szedi a mythologiából képeit, kerűli a klasszikai <span class=
"pagenum"><a name="Page_166" id="Page_166">-166-</a></span>
reminiscentiákat és czélzatokat. A klasszikai iskola versformái,
kivált a hexameter, megigézték; pályája első felében nem tud
szabadúlni varázsok alól, de a klasszikai szellemtől eleitől fogva
idegenkedett. Epikai költeményeit legnagyobb részt hexameterben
írta. Senki sem írt szebb hexametert, nemcsak magyarúl, hanem más
európai nyelven sem. Oly szép az, hogy kiállja a versenyt a
göröggel és latinnal. Vörösmarty a klasszikai iskolát saját
versformája pánczélában verte meg. A legromantikusabb költő szólal
meg klasszikai versformában. <i>Zalán futása</i>, kisebb eposzai és
költői beszélyei egészen lerombolták a klasszicismust, melyet
Kisfaludy Károly csak megingatott. A klasszikai külső valamennyire
enyhítette e forradalmi lépést, mégis Kazinczy, a klasszikai iskola
feje, nem üdvözölte az ifjú költőt oly melegen, mint szokása volt,
Berzsenyi pedig, ez iskola legnagyobb költője, iszonyodva fordúlt
el a <i>Két szomszédvár</i>tól. Azonban a nemzeti szellem
fuvallatának nem állhatott ellent se a közönség, se az irodalom, s
lassanként követte a költőt, a látnokot, ki új hazafiúi és
æsthetikai evangeliumot hirdet.</p>
<p>Vörösmarty eposzai nagy átalakúlást indítottak meg, melyeket
drámai és lyrai költeményei szintén elősegítettek. Mind a
klasszikai, mind a német iskola csak a lyrai téren mozgott s itt is
szűk körben. Vörösmarty egy nagy epopœiával lépett föl, melyet
nyomban követtek epikai kisebb művei. Új tárgy és gondolat, költői
új nem és törekvés jellemzi első föllépését is. <span class=
"pagenum"><a name="Page_167" id="Page_167">-167-</a></span> A
nemzet valamelyik osztálya helyett, az egész nemzethez szólott.
Költészete nemcsak nyelvben, hanem más tekintetben is
összeolvasztotta az eddigi törekvések vívmányait s a nemzeti elemet
művészibbé s a művészit nemzetibbé igyekezett átvarázsolni. Eddigi
költőink vagy az idegen költők egyoldalú befolyása alatt állottak
vagy pedig a nemzeti elemnek nem elég ízléssel s inkább csak az
alantabb körben voltak képviselői. Vörösmartyn nem igen érzett se a
klasszikai, se az európai újabb költészet utánzása, pedig
többé-kevésbbé az eredeti nyelven vagy fordításban mindkettőt
ismerte, sőt keleti költőket is olvasott. A hatást, melyet tőlök
vőn, eredetibben dolgozta föl mint elődei és kortársai.
Eredetiségét táplálta a nemzeti szellem, mely a korban erősben
kezdett nyilatkozni. A mondához és történelemhez fordúlt, mint a
nemzeti költészet egyik főforrásához. Előtte már három kitünő költő
tett kísérletet e téren. Kisfaludy Sándor szintén a múltba menekűlt
a jelen elől, de <i>Regéi</i>ben csak a háttér történelmi; nem
annyira a nemzeti, mint a nemesi családélet rajzait veszszük,
melyek egész lyrában olvadnak föl s mint elbeszélő költemények
csekély becsűek. Katona <i>Bánk bán</i>ja maig is legkitünőbb
magyar történelmi tragédia, de megelőzte a kort, s csak Vörösmarty
diadalai után tehette meg hatását. Kisfaludy Károly történelmi
drámái már megjelenésökkor hatottak, de inkább csak külsőségeiben
fogják föl a történelmet s nagy részt alig egyebek, mint magyar
ruhába öltöztetett <span class="pagenum"><a name="Page_168" id=
"Page_168">-168-</a></span> német melodrámák és vitézi játékok s
általában Kisfaludy Károly nem a múltból, hanem a jelenből vett
beszélyei és vígjátékai által tett nagyobb szolgálatot a fejlődő
nemzeti költészetnek. Vörösmartynál úgy a mondai mint a történelmi
elem korszakos hatással jelen meg mind az irodalomra, mind a
közéletre nézve. Nála a múlt a nagy dolgoknak nemcsak emléke, hanem
sejtelme is egyszersmind, s kivált epikai költeményei egyaránt
jelölik a magyar közélet és költészet fordulópontját. A fölébredt
hazafisággal, a fejlődő nemzetiséggel majdnem egyszerre változik át
a költészet levegője egészen hazaivá s emelkedik a klasszicismus
romjain a romanticismus, s az abstract eszményiségén a
jellemzetességre való törekvés. Mint a közéletben, úgy vegyűlnek
itt is a régi és új eszmék, formák egymással küzdve, minden
átalakulóban. Klasszikai formák romantikus és nemzeti tartalommal,
hexameterek, melyek semmit sem tudnak Olymp isteneiről s Hadúrról
zengenek; klasszikai műgond jellemzetes vagy phantastikus
alakokkal; nyugot-európai lovagiság keleti ragyogásban; a múlt
dicsősége a jelen fájdalmát éreztetve s a jövőre lelkesítve.</p>
<p>Vörösmarty epikai költeményeinek e főbb vonásait megtalálhatni
drámai és lyrai költeményeiben is. <i>Salamon</i> és a
<i>Bujdosók</i> történelmünk egyik legháborgóbb korszakából
emelkednek ki. <i>Csongor és Tündé</i>ben egy népmese mer
betolakodni a nagyon is józan s minden naivság nélküli magyar
költészetbe. <span class="pagenum"><a name="Page_169" id=
"Page_169">-169-</a></span> Balladáiban hol a történelemből, hol
pedig a régi magyar költészet hagyományaiból szedi tárgyait s
egy-egy sovány adatkából avagy csak névből egész mondát igyekszik
kiszőni. Lyrai epigrammái nemcsak nemzeti tartalmúak, hanem
történelmünk majd minden nevezetesb eseményére írt emléksorok. Más
nemű lyrai költeményeiben is a besülyedt múlt emlékét támasztja
föl. Azonban mint lyrikus kevésbbé használja a klasszikai
versformákat, a német iskola által meghonosított
nyugot-európaiakhoz fordúl, kivált balladáiban és szerelmi
költeményeiben. Mindamellett itt is sokat különbözik a német
iskolától. Kerűli a német érzelmességet, férfiasb erélyben vagy
phantastikus álmodozásban nyilatkoznak érzelmei, sőt annyira fél az
érzelmesség örvényétől, hogy néha szívesebben merűl az ábránd
alaktalan ködképeibe vagy válik szónokiasan ragyogóvá. Az érzelmes
nála, ha mélyebben érzett, már hajlik a szenvedélyesség, a pathosz
felé, de nem egyszer naivan meghatott vagy humorosan dévaj. Több
húr rezdűl meg lantján és szívén, mint kortársainál s örömest
fordúl a népköltészethez is.</p>
<p>Vörösmartynál a népi elem már úgy kezd megjelenni, mint a
nemzeti költészet ifjító forrása. A klasszikai és német iskola
lenézte, megvetette ezt, s ha hébe-korba hozzá fordúlt, csak
curiosumkép tárgyalta, legföljebb gúnyra használta föl az ósdiak és
ízléstelenek ellen írt satiráiban. Magánál Csokonainál is leginkább
az alsó vagy naiv komikumban nyilatkozik <span class=
"pagenum"><a name="Page_170" id="Page_170">-170-</a></span>
erőteljesebben. Vitkovics néha eltalálja a hangot, de nincs sem
elég kedélye, sem elég phantasiája. Kisfaludy Károlynál többé
kevésbbé a német érzelmesség öltözik magyar népdalformába vagy ha
nem, naivsága ritkán önkéntes. E mellett mindkettő inkább csak
népdalokat írt. Vörösmarty is írt népdalokat, de a népi elemet
egyszersmind fejleszteni is törekedett. Balladáit, románczait nem
innen fejlesztette ugyan, de innen humoros genreképeit s néhány
lyrai költeményét, mint <i>Párja nincs</i>, <i>Váró ifjú</i>,
melyek többek egyszerű népdaloknál s a magyar és művészi lyra felé
törnek útat. Később nem ír népdalt, de használja formáit s kivált
szerelmi és humoros lyrája nem egyszer táplálkozik a
népköltészetből. Epikai költeményeire sem volt hatás nélkül ez
elem. Már a monda és hagyomány iránti előszeretetében nyilatkozik
némi népies szellem s csakhamar a monda édes testvérét, a népmesét
is felöleli. Nemcsak <i>Csongor és Tünde</i> alapszik népmesén,
hanem a <i>Tündérvölgy</i> is, melyben a népi- és régies mintegy
összeolvad. Mióta az idegen iskolák válaszfalat emeltek a régi és
újabb magyar költészet közé, Vörösmarty volt az első, kit a régibb
költészet, kivált Zrínyi, lelkesíteni bírt; mióta a klasszikai
eszményiség uralomra vergődött, szintén ő oltotta be először
költészetünkbe a népi elemet, nemcsak mint feldolgozandó anyagot,
hanem mint fejlesztő eszmét. A magyar költészet újra érintkezik
mindazzal, a mitől elszakadott, de művészi vívmányok kíséretében,
<span class="pagenum"><a name="Page_171" id=
"Page_171">-171-</a></span> nemzetivé válva, lerázza a klasszikai
és német költészet jármát, de megnyílik az európai összes költészet
behatásainak. Önállóságra jutva, szabadságot hirdet, a költői
gondolat szabadságát s inkább megérti az európai nagy szellemeket,
kik ily úton lettek nagygyá. A nemzeti és európai szellem egymást
áthatva kezd összeolvadni itt is, mint a közéletben.</p>
<p>Íme az átalakúlás, melyet Vörösmarty részint végrehajtott,
részint előkészített. E küzdelem költészetének fő dicsősége, de a
fényt árnyoldalok kísérik. A nagy mozgalmat inkább megindítja, mint
uralkodik rajta s a fölidézett új eszmék és elemeknek nem mindenike
fejlődik ki teljesen vagy találja meg benső formáját. Költői ere
kifogyhatatlan, nemes ízlése megőrzi a kicsapongástól, lelkesülése
nem lankad, de alakító ereje nincs arányban szelleme gazdagságával.
Mindíg és mindenütt költő, árad belőle a költészet, mint izzó
érczfolyam, de olykor nem találja meg formáját, vagy széttöri s
inkább a részekben bámúljuk a művészt, mint az egészben. Epikai
költeményeiben a nyelv tökélyétől nagy részt hátra marad a
tartalom.</p>
<p><i>Zalán futásá</i>nak majd mindenik része kitünőbb, mint az
egész. Vörösmarty ifjú lelkesülését megragadta a honalapítás nagy
eszméje, Árpád dicső emléke szemben a sűlyedő jelennel, de az anyag
eszmei nagyszerűségét nem táplálta a mondák és hagyományok költői
gazdagsága, mi nélkül alig állhat elő valódi epopœia. Az Árpád
mondaköre, épen oly szegény, <span class="pagenum"><a name=
"Page_172" id="Page_172">-172-</a></span> mint gazdag aránylag az
Attiláé; emezt összeköthetni a germán, sőt román mondákkal is,
amazt csak egy pár történelmi sovány adat támogatja. A mondák és
történelem Attilája egyéni vonásokban emelkedik ki, az Árpád alakja
ködbe vész s egy nagy hős abstract eszméjévé válik. Ide járúlt még
a mythosz hiánya. Cornides és Horvát István parsismusa és Székely
Sándor Hadúrja volt minden, a mit talált; se mythologiai behatóbb
vizsgálódások, se népköltési hagyományok gyüjteményei nem
támogatták. Phantasiájából volt kénytelen megteremteni mindazt,
minek századok művének kell vala lenni. Nagy lépést tőn a nemzeti
epopœia felé s nemcsak rajta múlt, hogy nem koronázta teljes siker
fáradozásait. Visszavezette a magyar eposzt a mondához, de az nem
nyújtott elég anyagot, allegoria helyett a mythoszhoz fordúlt, de
anyag helyett még csak neveket is alig talált. Egy mondával vegyülő
történelmi nagy tény állott előtte, melyben a költői lelkesülésnek
sok eleme rejlett, de a mi fő, az hiányzott belőle, egy kerek
mesének bár elmosódott váza. Már az anyag magával hozta a mű egy
pár fő hiányát. Vörösmarty költői szelleme mindent összeolvaszt:
eget, földet, mondát, történelmet, phantastikust és valót, hősiest
és idyllit, egyénit és eszményit; a hangok és színek egész új
világát nyitja meg a magyar költészetben; megzendíti a
legkülönbözőbb szenvedélyek húrjait; hősei az őskor levegőjében
tűnnek föl s meglátszanak rajtok a nemzeti és egyéni vonások: de
mindez nem <span class="pagenum"><a name="Page_173" id=
"Page_173">-173-</a></span> egy erős szervezetből nő ki, hanem
inkább egymáshoz tapad, rakodik. Az események nem emelkednek kerek
cselekvénynyé, mi megbénítja a jellemek fejlődését, a fő hős nem
kelt elég költői érdeket, mi gátolja a fő cselekvény szilárd
megalakúlását. Nem az a baj, mint állítják, hogy episodokkal
terhelt, hanem hogy fő cselekvénye nincs megalkotva. Az sem alapos
vád, hogy mythologiai leleményeiben nincs elég rendszer; a mi van,
elég volna, ha maga a cselekvény tevékenyebb és plastikaibb alakban
emelné ki Hadúrt és Ármányt. Egy szóval, <i>Zalán futása</i>
genialis, de elhibázott mű, megvannak benne egy nemzeti epopœia
elemei, sőt részletei is, de mint egész nem válhatott azzá.</p>
<p>E mellett Vörösmarty inkább hol ódai, hol elégiai hangulatból
indúlt ki, mint tisztán epikaiból; ez legszebb sorait sugalmazza
ugyan, kivált bevezetései, <i>Zalán</i>ban, <i>Eger</i>ben,
<i>Széplak</i>ban, rendkívül szépek, de az ódai szárnyalás, áradó
hév az elbeszélés folyamában meg-megzavarja az epikai nyugalmat.
Nyelvének bája, a ragyogó színezet, a hexameterek hangzatossága
épen úgy elvarázsolják az olvasót, mint magokkal ragadták a költőt.
Lyrai erének e gazdag áradozása el-elborítja az epikai elemek
cselekvénynyé alakúlását. Rajza jellemzetes, a legtöbbször nem maga
beszél személyei ajkával, sőt jellemök szerint beszélteti őket, de
gyakran a helyzet lyrájába vesz a fejlődés, a jellemek nem mindíg
domborodhatnak ki, s erős cselekvény nem alakúlhat. A kerek mesét,
az <span class="pagenum"><a name="Page_174" id=
"Page_174">-174-</a></span> erős szerkezetet nemcsak
<i>Zalán</i>ban, hanem <i>Cserhalom</i>ban, <i>Eger</i>ben sem
találjuk meg. Mi szép Etelka rajza, a kún ifjak szerelmi ömlengése,
mi jellemző Árbocz haragja, Ozul megjelenése, de egyik sem oly
mozzanat, melyből elhatározások, tettek születnének. Az egészből a
csatakép emelkedik ki, a szenvedélyek harcza háttérbe vonúl s csak
lyrai hangulatokban nyilatkozik. <i>Eger</i>ben a szikszói gyűlés
elragadó jelenet, drámai elevenségű, segíti a főcselekvényt, sőt
kezdete annak, de a kezdet elevenségével nincs arányban a fő
cselekvénynek inkább történeti rendje, mint költői bonyodalma. Omár
és Ida találkozása a legszebb lapok egyike, melyeket a magyar
költészet fölmutathat, de csak episod, valamint a Leila és Zoltaié
is s a főhős Dobó, épen mint Árpád és Szent László, nem kelt annyi
érdeket, kevésbbé költői alak, mint az episodok egyik vagy másik
hőse. De mindezt Vörösmarty takarni, sőt olykor feledtetni bírja.
Legkevésbbé erős alkatú költeménye is tele szépséggel s oly
benyomást tesz reánk, mint az őserdőkben az óriás folyondárokkal
elborított fa, melyet kiszáraszt a gazdag teher s mégis dús
lombokat hajtani, virágozni látszik. Ily benyomást tesz kivált két
phantastikus költeménye: <i>Tündérvölgy</i> és <i>Délsziget</i>,
melyekben a phantasia czél és határ nélkűl csapong, de mindenütt
szórja költői gazdagságát.</p>
<p>Azonban az ifjú epikus fejlődésében némi forduló pont áll be,
mérsékli ódai tüzét s erősb compositióra törekszik. <i>Széplak</i>
szép részletekben távolról sem <span class="pagenum"><a name=
"Page_175" id="Page_175">-175-</a></span> oly gazdag, mint
<i>Eger</i>, de kerekebb. <i>Rom</i>ot, e szép álomképet, szintén
ilynemű érdem tűnteti ki. Toldy azt jegyzi meg e költeményről, hogy
benne e tan: mérsékeld vágyaidat, gyönyörűen van ugyan jelezve, de
Romisten helytelenűl tétetik az emberi sors intézőjévé. E
megjegyzésnek nincs elég alapja. Nem annyira vágyaink mérsékletét
tanítja e költemény, mint inkább az emberi vágyak hívságát
rajzolja. A vágyai tárgyát megnyert szív hamar betelik s új vágyban
ég, míglen bele hal. E mű, úgy látszik, egy nagy eposz,
<i>Magyarvár</i> önálló töredéke; a Romisten, hogy mily szerepet
játszik ott, nem tudjuk, de itt e részletben nem intézi az emberek
sorsát, csak három álmát teljesíti egy vándor vitéznek, mit a
népmondák és mesék szerint akármely tündér, sőt varázsló is
megtehet. Másfelől Romisten szemben az emberi vágyak
romlandóságával nem épen benső szükségesség nélkül vétetett föl.
<i>Magyarvár</i>, mint kezdet töredéke, szintén sokat ígér
compositió tekintetében is.</p>
<p>De mindent felülmúl, mit Vörösmarty az epikai nemben írt, a
<i>Két szomszédvár</i>, alapeszmére, szerkezetre, jellemrajzra
egyaránt. Csodálatos, e művet legkevésbbé méltányolta a kritika
egész az újabb időig, midőn Erdélyi és Kemény magasztalásokkal
üdvözlék.<a name="FNanchor_34" id="FNanchor_34"></a><a href=
"#Footnote_34" class="fnanchor">34)</a> Régebben <i>Cserhalm</i>ot
tartották Vörösmarty legkitünőbb <span class="pagenum"><a name=
"Page_176" id="Page_176">-176-</a></span> művének, sőt Toldy később
is e nézetben volt s a magyar irodalom történelméről írt utolsó
munkájában<a name="FNanchor_35" id="FNanchor_35"></a><a href=
"#Footnote_35" class="fnanchor">35)</a> hibáztatta a <i>Két
szomszédvár</i>t, részint szertelenségeért, részint pedig zordon s
egy nyájas sugár által sem enyhített örömtelen tartalmáért. Ha
Tihamér elkeseredett jelleme s a boszú dühében lángoló szenvedélye
szertelenség: akkor Homér Achillese is már a szertelennel
érintkezik, a <i>Nibelungenlied</i> Kriemhildje pedig épen szörny;
ha a zordon tartalom, sötét színezet sokat levon a költői művek
becséből: akkor a görög tragédiák egy része, Shakespeare Macbetje,
Richardja csekélyebb méltánylatra számíthatnak, a
<i>Nibelungenlied</i> második része pedig az örömtelenségnek épen
netovábbja. Ha valamihez, leginkább a <i>Nibelungenlied</i> második
részéhez hasonlíthatni a <i>Két szomszédvár</i>t. A gyűlölet, a
boszú költészete ez is, s a gyűlöletben égő szív, midőn boszúját
kielégítette, önmagát teszi semmivé itt is, csak hogy Kriemhild
boszúja befejezése egy nagy eposznak, a Tihaméré pedig kezdete és
egész tartalma egy költői beszélynek. Vörösmarty nem ismerte a
<i>Nibelungenlied</i>et, nem innen vette alapeszméjét és sem
indokolásban, sem leleményben, sem előadásmódban nincs rokonság a
két mű között, de rokonok a romanticismus lényegében. Vörösmarty
romantikus iránya itt nyilatkozik a legmerészebben és
legművésziebben <span class="pagenum"><a name="Page_177" id=
"Page_177">-177-</a></span> egyszersmind. A szenvedélyek egész
erejökben, sőt vadságukban tombolnak, de küzdelmökben mély
bensőség, az örök emberi nyilvánúl s a katasztrófon az erkölcsi
eszme fönsége uralkodik. A lyrai elem háttérbe szorúl az epikai
elől, csak kíséri, bele olvad és ritkán csap a szónokiasba; a
cselekvény teljesen kifejezi az alapeszmét, s minden részlet,
minden személy az egész szervezetéből nő ki. Alakjain feltünik a
rajz biztossága, a rokon szenvedélyek egyéni sugarakban törnek meg,
s a párbajok egyhangúságát leleményesség mérsékli. A mű nem lyrai
ömlengésen kezdődik, néhány vonásban egy vihar utáni alkony tájképe
tárúl ki előttünk. A Sámson-családra is vihar csapott le, s az
alkony szelíd nyugalma, az elpusztúlt vár csendje még inkább
kiemelik a boszút esküvő fiú félelmes alakját. Tihamér mindjárt
első megjelenésekor nem csak mély részvétet ébreszt, hanem némi
megdöbbenést is kelt; ez utóbbi az elbeszélés folyamában a mint
emelkedik, úgy enyhűl ellenszenvünk a Káldorok iránt, kiket Tihamér
boszúja belsőleg is megront, fiút atya, testvért testvér ellen
lázasztva. Végre Enikő teljes részvétre hangolja szívünket, mely
épen úgy Tihamér ellen fordúl, mint a szerencsétlen leány kísértő
alakja. Mily megrendítő a két ellenséges család végivadékának
találkozása. Tihamérban a gyűlölet önváddá lágyúl, a kielégített
boszú szilaj kéje kétségbeesésbe vesz. Enikő erkölcsi tisztasága,
elhervasztott ifjúsága megtörik a boszú munkájában elvadúlt szívet
s a haldokló végsóhaja Tihamérnak <span class="pagenum"><a name=
"Page_178" id="Page_178">-178-</a></span> épen oly nemesisévé
válik, mint a minő ő volt a Káldoroknak. Vörösmarty egyetlen
művében sincs ily tragikai erős összeütközés, ily fönséges költői
igazságszolgáltatás s a tárgy szokatlansága, a szenvedélyek merész
rajza mellett is ily tiszta benső forma. Eddig többé-kevésbbé
küzdött az általa fölidézett chaotikus elemekkel s most midőn az
ifjú phantasia háborgó napjai múltak s biztosabb erőt érzett,
egyszerre csak elfordúlt és örökre az epikai nemtől. Az írói körök
közvéleménye hatott-e reá, mely felületes egyoldalúsággal az eposzt
korszerűtlennek nyilatkoztatta, vagy a politikai hangulat, mely
csak a jövőn csüngött, s mely Vörösmarty lyráját is új lelkesülésre
éleszté, vagy pedig a fejlődő magyar színészet, mely a drámához
csábította? Bizonyára egyik sem külön, hanem mindenik összevéve.
Vörösmarty, az epikus, elhallgatott, hogy a drámai téren küzdjön
hasztalan s a lyrain szedjen új babérokat.</p>
<p>Valóban Vörösmarty pályája első korszakában kiválóan mint epikus
szerepelt s mint lyrikust se a kritika, se a közönség nem igen
sorozta az első rendűek közé. Annyi igaz, hogy 1833 után jelen meg
lyrai teljes erejében, azonban addig is egyben-másban fölűlmúlta
kortársait s ez oldalról is előkészítette költészetünk
átalakúlását. Klasszikai ódái nagy részt messze maradnak a
Berzsenyiétől, de lyrai epigrammái nemcsak hogy versenyeznek a
Kazinczyéival, ki a klasszikai iskola legkitünőbb epigramma-írója,
hanem lyrai mélységre, nyelvbeli bájra nézve felűl is <span class=
"pagenum"><a name="Page_179" id="Page_179">-179-</a></span> múlják.
A Kazinczyéi formában talán görögösebbek, de inkább az esprit, mint
az érzés szüleményei. Vörösmarty itt lépett ki legkevésbbé a
klasszicismus köréből, de a tisztán nemzeti tartalom és szabadabb
képzelet e műveire is saját bélyeget nyomott. Valódi remekekre
találhatni köztök. Nem csoda, hogy egész haláláig nem szűnt meg
epigrammát írni, midőn más annyi műfajnak örökre búcsút mondott. E
dallamos párversek, a naiv érzelmesség, elegiai borongás s ódai
szárnyalás egy-egy mozzanatának oly találó kifejezései, a kellem,
báj és fönség oly szikráit lövelik, hogy a világirodalom
legkitünőbbjeivel versenyeznek. A római epigrammban már nem ily
kitünő, de az a humoros genreképben, mely annyira ellentéte a
klasszicismusnak. A magyar humor tulajdonkép nála nyilatkozik
először és népi alapon. Nincs benne német íz, mely kortársai
kísérletein érzik, sem angol, melyet csak később vett magába
irodalmunk, s mely először is nem költőben nyilatkozott, hanem egy
politikai íróban, Széchenyiben. <i>Laboda kedve, Gábor diák,
Becskereki</i> kitünő művek, kivált a két első. Mint humor, mint
genrekép, egyaránt új dolgok voltak s épen úgy tanúskodtak
Vörösmarty sokoldalúsága, mint eredetisége mellett.</p>
<p>Mi tisztán dalait illeti, Kemény helyesen jegyzi meg, hogy a
dalnak az a faja, melyben az érzések bensőségét nem zavarja semmi
idegen elem, melyben a képzelődés úgy beolvadt a kedélyhangba, hogy
attól külön nem válhatik, s egyetlen hasonlatosság <span class=
"pagenum"><a name="Page_180" id="Page_180">-180-</a></span> vagy
cziráda által sem árulja el magát, legnehezebben egyezett meg
Vörösmarty geniuszával. Mindamellett már első korszakában írt e
fajban egy pár jeles művet. Azonban ekkor bizonyos lyrai vegyületet
kedvelt leginkább, valami közép fajt a dal, óda és elegia között.
Néhol a dal magasabb hangba csap át, vagy túlterhelt. Másutt megvan
az ódai szárnyalás, de az eszme és érzés nincs eléggé
összpontosítva s kelleténél több leíró vagy elbeszélő elem vegyűl
belé. Oly tiszta elegiát alig írt, minő a <i>Kis gyermek
halálára</i> czímű; <i>Zrínyi</i> már vegyűltebb, a <i>Magyar
költő</i> épen elbeszélő alakot ölt. Ily fajta költeményeit nehéz
szigorúan osztályozni, de van köztök olyan, mely élénken érezteti
az eszme és forma egységét, azaz, hogy a gondolat épen ily
középformát kívánt. Ilyenek épen most említett költeményei is.</p>
<p><i>Szilágyi és Hajmási</i>t kivéve, a tiszta balladai formát sem
sajátíthatta el. A lyrai, epikai és drámai elemek közűl, melyeknek
a ballada csodás bájú összeolvadása, Vörösmartynál majd mindíg
előtérbe lép a két első valamelyike s az utolsó elpárolog. Kiváló
példa az elsőre az <i>Éjféli ház</i>, melyben csak lyrai hangulatok
váltakoznak, a másodikra <i>Toldi</i>, mely epikai szélességre tör.
Szorosan véve <i>Salamon</i> sem ballada, de becses költői mű. Két
ellentétes lelki állapot mily szépen olvad össze s békűl ki itt egy
képben. Átkot hallunk, mely áldássá válik, büszke királyt látunk,
ki ájtatos remete lesz. Az átalakulás fejlődését igen helyesen nem
részletezi a költő, de <span class="pagenum"><a name="Page_181" id=
"Page_181">-181-</a></span> annál művésziebben rajzolja egy pár
vonásban a sors sújtó kezét, az idő enyhítő folyamát, a természet
nyugalmas csendjét s veti lelkünkbe mintegy olvasztó hangulatkép,
mely sejtetve mindent kimagyaráz. <i>Hedvig</i>ben a legendát
honosítja meg, s nemcsak kortársait múlja felűl, hanem utódait is.
Egy pár műfajban már ekkor a legkitünőbb helyet foglalja el, de
vagy a klasszikai lyra befolyásával küzd vagy az új elemeken nem
tud teljesen uralkodni. Pályája második korszakában, mint lyrai
költőnek nemcsak látköre tágúl, nemcsak eszmékben gazdagodik, hanem
tiszta műformákban is. Dalai egyszerűebbekké válnak, a lyrai
középnemből mint modern ódaköltő emelkedik ki, a balladát elhagyja
s a szellemével rokonabb költői beszélykét míveli, szebbnél
szebbeket ír s köztök egy valódi remekművet: <i>Szép
Ilonká</i>t.</p>
<hr class="chap" />
<div class="chapter"></div>
<p><span class="pagenum"><a name="Page_182" id=
"Page_182">-182-</a></span></p>
<h2>IX.</h2>
<p class="summary">Irodalmi triumviratus. Bajza és a <i>Kritikai
Lapok</i>. Vörösmarty mint nyelvész; összezördűlése Széchenyivel.
Toldy és az akadémia. Az <i>Athenaeum</i> és <i>Figyelmező</i>.
Vörösmarty beszélyei és drámái. <i>Salamon, Bujdosók, Csongor és
Tünde.</i></p>
<p>Vörösmarty munkásságát 1833–1843 közt nemcsak a költészet vette
igénybe, hanem az időszaki sajtó, akadémia és nemzeti színház is,
épen mint azelőtt a tanítás s a <i>Tudományos Gyüjtemény</i>
szerkesztése. Egyik alól sem vonhatta ki magát, de nem is akarta.
Nemcsak kötelességérzetből tett a mit tett, hanem egyszersmind
benső részvétből. Az 1831-ben megnyílt akadémiában az irodalom
félszázados ohajtása teljesült; az alakuló nemzeti színház nemcsak
művészeti kérdés volt, hanem egyszersmind nemzetiségi is; az
irodalom újabb törekvései közlönyre vártak, melynek támogatásától
legkevésbbé Vörösmarty vonulhatott félre, kinek költészete az új
kor legerőteljesb kifejezése volt. De másfelől a barátság, az
<i>Auróra</i> szövetsége is magokkal ragadták. Kisfaludy halálával
a vezér helyét triumviratus foglalta el, a Vörösmarty, Bajza és
Toldy triumviratusa. Körűlök csoportosult majd minden nevezetesb
tehetség s <span class="pagenum"><a name="Page_183" id=
"Page_183">-183-</a></span> tovább egy évtizednél a szó teljes
értelmében uralkodtak a magyar irodalmon.</p>
<p>E három férfiú sokban különbözött egymástól, de néhány főpontban
egyeztek, egymás hiányát pótolták s a barátság kiegyenlített köztök
minden ellentétet. Vörösmartynak mind ragyogóbban sugárzó költői
dicsősége fényt vetett a körre. Bajza a mellett, hogy népszerű
költő volt, mint kritikus csakhamar félelmessé vált, s valóságos
tekintélylyé emelkedett. Toldy nem csak kritikával és
irodalomtörténettel foglalkozott, sokoldalú míveltség tüntette ki,
mely társai egyoldalúságát mintegy kiegészítette. Vörösmarty
határozott pártember volt, de nem eléggé tevékeny; Bajza lassan
mozdúlt, de ha egyszer bele fogott valamibe, erélye nem ismert
határt s inkább megtört, mintsem visszavonuljon. Toldy
mozgékonysága nem hagyta nyugodni társait, de símulékonysága
közvetítőül szolgált mind magában a körben, mind azon kívül.
Vörösmarty és Bajza a politikában az ellenzékkel tartottak, Toldy a
kormánypárthoz is hajlott, ha a nemzetiség és irodalom iránt némi
kedvezését tapasztalta. Mindenik kilépett a klasszicismus köréből,
de a határozottabb nemzeti iránynak Vörösmarty volt a képviselője.
Mint nyelvújítók is különböztek egymástól: Toldy bár gyógyulgatott
ifjúkori túlságaiból, a szélső baloldalt foglalta el, Vörösmarty a
jobbot, Bajza kettőjök között állott. De abban mindnyájan
megegyeztek, hogy diadalra kell emelni s folyvást fejtve az
irodalom, akadémia és színház útján terjeszteni <span class=
"pagenum"><a name="Page_184" id="Page_184">-184-</a></span> Révai
nyelvtani rendszerét, Kazinczy nyelvújítását s küzdeni a kritikai
téren mind a mellett, minek az <i>Auróra</i> mintegy gyakorlati
iskolája, s mindenek fölött hozzászoktatni a közönséget és
irodalmat a kritikához.</p>
<p>Addig jelszó volt buzdítani a munkásságot, hogy minél több író
legyen, Kazinczy a puszta jóakarattól sem vonta meg részvétét: az
Auróra-kör szükségesnek tartotta visszariasztani a
tehetségteleneket s a tehetségtől is többet kívánni
műkedvelőségnél. Addig a folyóiratoknak nem volt határozott színök,
csak munkák gyüjteményei akartak lenni, nem foglaltak el
pártállást, annyira, hogy még a nyelvújításnak sem volt közlönye,
egy pár munka előszavában, röpiratokban s a <i>Tudományos
Gyüjtemény</i> közönyös hasábjain vívta csatáját: az Auróra-kör egy
fegyelmezett párt alakulására törekedett, mely közlönyét egész
erővel támogassa, egy pár főeszméhez makacsul ragaszkodjék s ha
kell, szünet nélkül ostromolja az ellenfélt. Addig a kritika nem
volt állandó, az író híre vagy társadalmi magasb állása oly
tiszteletben részesűlt, hogy a vitatkozás szabadságát is
korlátozta, a gúny pasquilnak tartatott. Kölcsey egy pár szigorúbb
bírálata alig jelenhetett meg s a közvélemény nyomása csakhamar
hallgatásra kényszeríté: az Auróra-kör a kritikát állandóvá akarta
tenni s minden jogát gyakorolva, legalább az irodalmi téren, a
censura bilincsei között is, kivívni a sajtó jelentőségét.
<span class="pagenum"><a name="Page_185" id=
"Page_185">-185-</a></span></p>
<p>A <i>Kritikai Lapokkal</i> (1830–1836) kezdődik az Auróra-kör e
hatása s az <i>Athenaeum</i>mal végződik (1837–1843). Amaz az
<i>Aurórá</i>nak mintegy társvállalata volt, emebbe mindkettő bele
olvadt. Vörösmarty mint költő játszott főszerepet mind az
<i>Auróra</i> mind az <i>Athenaeum</i>ban, a szerkesztésnek és
kritikának Bajza volt a lelke. Bajza nagy befolyást gyakorolt a
magyar időszaki sajtó fejlődésére, ő volt az első valódi
szerkesztő, igazi journalista. Ez érdeme inkább képezi pályája
dicsőségét, mint szorosan vett kritikai munkássága. Alig írt egy
pár széptani értekezést, kitünő művek bonczolatával sem igen
bajlódott, a tehetetlenség és nyegleség megalázására, az
ízléstelenek és ósdiak üldözésére, a bitorolt tekintélyek
megtámadására, az irodalmi és közintézeti visszaélések ostromlására
fordította főerejét. Látköre nem igen volt széles, szelleme sem
gazdag és mély, de világos, logikus fej és szilárd jellem. Nem
tisztázott nagy kérdéseket, de éles dialektikával védte a nyelv és
költészet újabb vívmányait s a diadal biztos önérzetében törte
össze a kritika elleni balítéleteket s természete, köre és jogai
körűli balfogalmakat. A szerkesztési gond és polemia foglalták el
legtöbb idejét. Minden, a mit szerkesztett, több ízlést, szigort s
határozottabb irányt jelöl, mint a minő eddig a magyar irodalomban
divatozott. Polemiái legnagyobb részének tárgya, tekintve a
terjedelmet és szenvedélyességet, most csekélynek látszik. Valóban
a conversations-lexiconi pör nem érdemelte meg ezt a hosszú vitát s
<span class="pagenum"><a name="Page_186" id=
"Page_186">-186-</a></span> kevesebb zajjal, több eszmével el
lehetett volna végezni, de első szigorúbb kikelés volt a gondatlan
szerkesztés ellen s Dessewffy József gróf legyőzése első nyílt
megtámadása a születési aristocratiának az irodalom
köztársaságában. Az Auróra-pör most szintén érdektelen, de az írói
tulajdonjogot először hozta szőnyegre. A Kazinczy-Pyrker-féle
vitában, melyet Toldy kezdett s Bajza oly kiméletlenül folytatott,
Kazinczynak legalább is volt annyi igaza, mint ellenfeleinek, de az
a nemzetiségi hév, mely a haza fiaitól a hazai irodalom mívelését
követelte s megbélyegezte a magyarból németté lett írókat,
szükséges és jótékony hatású volt. A Csató elleni polemiáknak nincs
tudományos becsök, de a kormánypárti tárczaíró elleni küzdelemben a
politikai ellenzék szellemének bevegyülése s a politikai és írói
jellemtelenség leleplezése egy különben jeles íróban, erős
benyomást tett a közönségre, s elősegítette a közvélemény
szilárdulását. Bajza a kritikát az irodalmi és politikai
szabadelműség színében tüntette föl, segítette a Széchenyi
röpiratai hatását s előkészítette a politikai journalistikát. A
közönség kezdé megszokni a szemben álló irányok és személyek
tusáját s valamivel többet várt a folyóiratokból, mint pusztán csak
czikkek gyüjteményét. Ez érdekeltséget elősegíté Bajza világos és
élénk előadása, melynek még árnyoldala is tetszett, bizonyos
ügyvédi modor, mert volt benne valami megyei és törvényszéki
termeink szelleméből. <span class="pagenum"><a name="Page_187" id=
"Page_187">-187-</a></span></p>
<p>Vörösmarty mindvégig hű társa maradt Bajzának, azonban a
<i>Kritikai Lapok</i>at nem segíthette többel három bírálatnál s
nehány xeniánál. E bírálatok annyiban elütnek a későbbiektől,
melyeket az <i>Athenaeum</i>ba írt, a mennyiben sokkal gúnyosabbak,
egészen a <i>Kritikai Lapok</i> szellemét lehelik. Egy
tehetségtelen meseírót, egy barbár fordítót dorongol le s végre
Horvát István egy pár nyelvtani különczségét támadja meg. Többre
nem igen ért reá. Ekkortájt leginkább az akadémia foglalta el,
melynek nyelvtudományi osztályában egész vezérszerepet játszott.
Fenn említett bírálatai közt is a Horvát István ellen írott a
legnevezetesebb, melyben egyszersmind az akadémia helyesirási és
szóragozási szabályait védi.</p>
<p>Az akadémia első évtizedében a nyelvtudományi osztály fejtett ki
legélénkebb munkásságot. Először is a helyesirás, nyelvtani
rendszer és a nyelvújítás kérdései foglalkoztatták. Kezdetben
nemcsak az akadémiában, hanem magában a nyelvtudományi osztályban
is nagy ziláltság uralkodott nyelvtani dolgokban és
szabadelvűségnek tartatott nem fogadni el semminemű rendszert.
Egyik Verseghy, másik a debreczeni grammatica, harmadik Révai
szerint írt, a legtöbb semminemű rendszert nem követett s majd
mindeniknek volt valami különczsége. Vörösmarty bátor fölléptének
lehetett köszönni, hogy a nyelvtudományi osztály s az egész
akadémia elfogadta Révai rendszerét s e szellemben alapította meg
helyesírási szabályait, melyeket aztán az egész irodalom
<span class="pagenum"><a name="Page_188" id=
"Page_188">-188-</a></span> magáévá tett. Költői nyelvének
genialitása s egy pár nyelvtani jeles értekezése tekintélyt
szereztek neki, hallgatott reá még Kisfaludy Sándor is, ki különben
minden nyelvészt és nyelvtant megvetett. Az öreg úrral sok baja
volt Vörösmartynak a bizottsági ülésekben. Valahányszor egy-egy
nyelvtani szabályt formulázott, Kisfaludy türelmetlenűl kiáltá
közbe: «Példát előbb öcsém uram, minél többet, én csak abból
értek». Az osztály majd minden bizottságába kinevezték;
vállalkozója és társszerkesztője volt az akadémiai német-magyar és
magyar-német <i>Zsebszótár</i>nak, társszerzője a <i>Helyesírási,
szóragozási és szókötési szabályoknak</i>, a <i>Magyar nyelv
rendszeré</i>nek, sőt 1846-ban Czuczorral együtt ő dolgozta a
helytartótanács által a középtanodák számára kiadott nyelvtanokat
is. Az akadémiai zsebszótárt leginkább Széchenyi sürgette, hogy a
magyarul tanúlni kívánó németeknek legyen valahára egy oly jó
szótárjok, a mely a megújított nyelv szókincsét is magába foglalja.
Vörösmarty szintén a Széchenyi nógatására vett részt a szótár
szerkesztésében s ekkor zördült össze vele először és utolszor
életében. Midőn ugyanis ő, Toldy és mások, a kik a szótár
szerkesztését elvállalták, az írói tiszteletdíj költségvetését
Széchenyi, mint az akadémia másodelnöke, elébe terjesztették, ez
azt szerfölött túlságosnak találta s Shylockoknak nevezte őket. A
többiek hallgattak, de Vörösmarty fölszólalt, őszintén és férfiasan
visszautasította Széchenyi gúnyját s megmagyarázta, hogy ez ugyan
nem <span class="pagenum"><a name="Page_189" id=
"Page_189">-189-</a></span> fejtörő, de igen terhes munka,
eltarthat 5–6 évig s őket sok oly munkálattól elvonja, melyekhez
kedvök is több s csekély jövedelemforrásukra is előnyösb.
Széchenyit meglepte e fölszólalás, annyival inkább, mert Vörösmarty
tartózkodó és kevés szavú ember volt. De érthető volt Vörösmarty
felindulása. Más ily nemű megjegyzését talán szóra sem méltatta
volna, de hogy Magyarország legnagyobb férfiától, az általa annyira
becsült Széchenyitől, halljon Shylock-féle czélzatokat s épen ő, a
ki egész életét nemzetének áldozta küzdés és nélkülözés között, ezt
nem tudta elviselni. Széchenyi megértette a megbántott költőt,
lecsillapult, az ügy kiegyenlíttetett s bár modora egy darabig
hidegebb lőn szemben Vörösmartyval, de tiszteletet feltünően
nagyobbat tanúsított iránta. A két kötet szótár szerkesztése
csakugyan hat évig tartott s úgy Vörösmartynak, mint társainak
hetenkint öt félnapját vette el.</p>
<p>Bár mily élénk részt vett Vörösmarty a nyelvészeti mozgalmakban,
mindamellett nem tekintette magát oly nyelvésznek, ki egészen reá
adja magát e tudományra, új irányt indít meg vagy a meglevő
kifejtésén egész erejéből dolgozik. Nyomós ismeretei voltak ugyan e
szakban, de inkább csak annyiban nyelvészkedett, a mennyiben mint
író alaposan akarta ismerni nemzete nyelvét. A régi irodalmat és
népnyelvet is főkép költői szempontból vizsgálta, hogy, a mint
egyik értekezésében kifejezi, használhassa a nyelv minden virágát,
mielőtt hervadásra <span class="pagenum"><a name="Page_190" id=
"Page_190">-190-</a></span> jutnának. Jótékonyan hatott az
akadémiára nemcsak azzal, hogy a Révai rendszere elfogadását
kivívta, hanem azzal is, hogy a régi nyelvemlékek és tájszavak
összegyüjtése mellett buzgott, s a neologismust mérsékelni
igyekezett. Mint költő munkáiban jó példával ment elől s mint
kritikus irtogatta a kinövéseket. Elfogadott minden helyesen
alkotott új szót, de apró czikkekben egész csatározást kezdett a
szükségtelen és rosszul alkotott új szavak ellen, és soha sem
állhatta ki az oly írót:</p>
<div class="poem">
<div class="stanza"><span class="i0">Ki mindig uj szót, fúr,
farag,<br /></span> <span class="i0">S a leghelyesbet száz felé
csigázza.<br /></span></div>
</div>
<p>Az Auróra-kör lassanként nemcsak a nyelvtudományi osztályban,
hanem az egész akadémiában diadalra jutott, midőn Döbrentei
lemondása után 1835-ben Toldy titkárrá választását kivívta. Az
ellenfél, melyet legyőzött, nem volt valami egységes párt, hanem
különböző elemek vegyülete. Inkább személyes érdekek forogtak fenn,
mint elvek. Nem kedvelte az Auróra-kört néhány ósdi, kik nyelv és
ízlés dolgában elmaradtak a világtól, egy-két régibb költő, kiket
bántott e fiatal férfiak népszerűsége, néhány kormánypárti, kik a
politikai ellenzéket gyűlölték bennök, egy pár tudós, kiknek
rosszul esett, hogy egy tudományos akadémiában költők és
æsthetikusok játszszák a főszerepet, s végre minden oly író, kit
megbántottak a <i>Kritikai Lapok</i>. Ez elemeket Döbrentei
alakította párttá, melyhez alkalom szerint oda vont nehány közönyös
tagot is. Leginkább küzdött e <span class="pagenum"><a name=
"Page_191" id="Page_191">-191-</a></span> két párt a nagy
gyűléseken, hol új tagok választattak s jutalmak ítéltettek el.
Mindjárt az első drámai pályázás összeütközésre adott alkalmat.
Vörösmarty <i>Vérnász</i>a majdnem megbukott szemben Horvát Cyrill
<i>Tyrus</i>ával, mert a Döbrentei pártja szerint az akadémiához
inkább illik oly drámát jutalmazni, mely a franczia klasszicismus
nyomain halad, mint olyat, melyen a franczia romantika érzik. Az
1833-ki nagy jutalmat szintén a Döbrentei pártja miatt kellett
megosztani Vörösmartynak Kisfaludy Sándorral, sőt Döbrenteinek még
1836-ban is oly befolyása volt, hogy a Bajza verseit el tudta
ejtetni a nagy jutalomtól. Ez utolsó diadala volt; azután az
Auróra-kör uralkodik az akadémiában, az újabb tagok legnagyobb
része hozzájok csatlakozik, ők intézik a választásokat, tűzik ki a
pályakérdéseket, döntik el a jutalmakat.</p>
<p>A mint szokás minden uralkodó pártot, sok mindennel vádolták az
elégületlen írók az Auróra-kört is, a kiket most már athenæistáknak
neveztek el. Bajos ítélni biztos adatok hiányában. Lehet, hogy
irodalmi ellenfeleiknek az akadémiába beválasztását nem igen
segítették elő, mi egyébiránt természetes; lehet, hogy Döbrenteiről
és pártjáról olyat is elhittek, a mi nem volt való; lehet, hogy a
küzdés hevében s a diadal mámorában követtek el igaztalanságokat
is, de annyi bizonyos, hogy jótékony hatásuk volt az akadémiára. A
tehetség, jellem és szabadelvűség képviselői voltak; megőrizni
igyekeztek az <span class="pagenum"><a name="Page_192" id=
"Page_192">-192-</a></span> akadémiát mind a papi, mind a
kormánypárt befolyásától, bátorítottak s magokhoz csatoltak minden
komolyabb törekvést s előkészítették az akadémia reformját. Ez
utóbbiban Toldynak van kiváló érdeme.</p>
<p>Az akadémia alapszabályai a tudományok meghonosítását és
terjesztését állíták előtérbe a további fejtés helyett, az
osztályokat az összes akadémiába olvasztották fel, minélfogva a
szakkérdések fölött nem az illető osztály döntött; ide járult még,
hogy a levelező tagok kizárattak, az értekezések nem olvastattak
föl, csak beadattak s az élő szóval előadás és tudományos
eszmecsere helyét ügyleti értekezlet bitorolta. Toldy régibb és
újabb társaitól támogatva nem egy reformnak törte meg útját
(1836–1848). Ügyrendi módosítások alakjában az osztály-ülések
szerveztettek, a szakkérdések az illető osztályhoz utasíttattak, a
levelező tagok részvéte az ülésekben elnézetett, a tudományos
felolvasások és eszmecsere divatba jöttek, a tudományos nyomozó
irány fölébredt, erősödött s az akadémiai eszme valósítása előtérbe
lépett.</p>
<p>Ez irányt előkészítette s táplálta az <i>Athenaeum</i> és
<i>Figyelmező</i> is, melyeket az 1836-ban megszüntetett
<i>Auróra</i> és <i>Kritikai Lapok</i> helyébe alapított a három
társ. E két egymást kiegészítő lap a szépirodalom és kritika
mellett majd minden tudománynak tért nyitott, oly előadási módra
törekedve, hogy a nagyobb közönség is élvezhesse. Az
<i>Athenaeum</i> és <i>Figyelmező</i> <span class=
"pagenum"><a name="Page_193" id="Page_193">-193-</a></span> nagy
hatásúak voltak s maga a kör sem volt soha oly erős, mint ez
években. Sok új barátja akadt, s némely ellensége kibékült. Szemere
Pál, ki Bajza <i>Aurórá</i>ja mellé ellen-<i>Aurórá</i>t állított,
a <i>Kritikai Lapok</i>kal szemben <i>Uj-Muzarion</i>t indított
meg, most az <i>Athenaeum</i>hoz csatlakozott, oda Kölcsey is, ki
ugyan részt vett a <i>Kritikai Lapok</i>ban is, de Szemere és
Kazinczy megtámadása miatt csakhamar visszavonúlt s általában
hibáztatta Bajza kiméletlen modorát. A fiatal Eötvös és Szalay, kik
Szemere és Kölcsey párthívei voltak, szintén az <i>Athenaeum</i>
dolgozótársai lőnek. A szépirodalom és tudomány majd minden újabb
tehetsége az <i>Athenaeum</i> körűl csoportosúlt, sőt némelyik itt
lépett föl először. A kör ereje növekedett azzal is, hogy 1836-ban
a Kisfaludy-társaságot alapította és vezette; a színházi
játékrendre már mint akadémiai bizottság befolyt, a Fáy és Bajza
igazgatása alatt pedig épen ő adott irányt. Ennyi összeköttetés,
befolyás, s annyi jeles tehetség támogatása mellett az
<i>Athenaeum</i> egész hatalommá emelkedett. Nem volt nehéz
visszavernie a clericalis <i>Szion</i>, a kormánypárti
<i>Hirnök</i> s a léha <i>Honművész</i> és <i>Rajzolatok</i>
támadásait. Első lap volt a magyar irodalomban, mely a szigorúbb
követeléseket is kielégítette. Szépirodalmi része az <i>Aurórá</i>t
folytatta, a kritikai a <i>Kritikai Lapok</i>at, bár enyhébb
szellemben; egészen új volt e kör törekvéseiben a tudományos rész,
mely a közönségnek tudomány iránti hajlamát ébresztgette, a
tudományos írókat pedig arra szoktatta, <span class=
"pagenum"><a name="Page_194" id="Page_194">-194-</a></span> mi a
szépirodalomban már diadalt ült: gondosabb nyelvre és
formaérzékre.</p>
<p>Vörösmarty költeményeket és beszélyeket írt az
<i>Athenaeum</i>ba, bírálatokat a <i>Figyelmező</i>be. Beszélyeivel
befejezte beszélyírói pályáját, a melyet 1829-ben a
<i>Koszorú</i>ban kezdett s 1834-től fogva az <i>Aurórá</i>ban
folytatott. Összesen hat beszélyt írt, leginkább szerkesztői
szorúltságból, mindamellett költészetének ez oldala is figyelemre
méltó. Itt sem járt közönséges úton. A <i>Holdvilágos éj</i>ben és
<i>Csiga Márton</i>ban a nálunk még szokatlan phantastikus humoros
beszélyt kísérlette meg; <i>Orlay</i>a a franczia romantika
hatásának első szüleménye beszélyirodalmunkban; kevésbbé sikerült a
<i>Füredi szívhalászat</i>, a mely a jelen életből van véve, de
cselekvénye és jellemrajza inkább külső, mint belső. Leggyöngébb
köztök a <i>Szél úrfi</i>, mely a népmesei elemet igen is czélzatos
allegoriává sülyeszti s legjelesebb a <i>Kecskebőr</i>, e kitünő
genrekép, melyben Vörösmarty népies humora egész eredetiségében
nyilatkozik. A kritikai téren mint színbíráló szerepelt kiválóbban,
s a két első évben majd mind ő írta az <i>Athenaeum</i>
színbírálatait. Írt ugyan a <i>Figyelmező</i>be néhány
könyvbírálatot is, de itt is szívesebben bírálta a nyomtatásban
megjelent drámákat, mint Szigligeti <i>Dienes</i>ét, Tóth Lőrincz
<i>Olympia</i>ját és Teleki László <i>Kegyencz</i>ét.</p>
<p>A dráma és színpad iránt már első ifjúságától fogva nagy
előszeretettel viseltetett. Mélyen érezte fontosságát mind
nemzetiségi, mind művészeti szempontból. <span class=
"pagenum"><a name="Page_195" id="Page_195">-195-</a></span> Tanúja
volt Pesten Kisfaludy Károly első diadalainak s meglepte, hogy a
drámaíró mily közvetlenül hat a tömegre. Néha meglátogatta az akkor
még virágzó pesti német színházat s elszomorodva tapasztalta, hogy
közönségének virága a magyarság legmíveltebb része. Visszahódítani
e közönséget, megvetni egy központi színház alapját, s ez úton is
terjeszteni a nemzetiséget, a költészet és nyelv újabb vívmányait,
a kor egyik fontosabb kérdésének tartatott. Egy félszázadig küzdött
ezért is az irodalom, mint az akadémiáért.</p>
<p>Vörösmarty a küzdők első sorában állott, mint drámaíró és
kritikus egyaránt. Egyik legmunkásabb tagja volt az 1833-ban
kinevezett akadémiai színügyi bizottságnak, melyre a játékrenden
levő színművek nyelv tekintetében való kijavítása bízatott, s
melynek 1835-ben az is kötelezettségévé tétetett, hogy minél több
eredeti és fordított jó színművel lássa el a magyar színházak
igazgatóságait. Több ízben tagja volt az akadémiai drámabíráló
bizottságnak, valamint a nemzeti színházénak is egész 1850-ig. Első
ifjúságától, 1821-től fogva 1844-ig nem szűnt meg drámát írni, sőt
miután az epikai pályától visszavonúlt, nagyobb művei csak
drámákból állanak. Lyrai költeményt és eposzt mindössze sem írt
annyit, s mint műfordító is csak a drámai téren lépett föl.
Szenvedélyét az aránylag csekély siker sem tudta lehűteni, melyet
drámái a színpadon arattak. Ennyi lelkesülés, ily kitartás valóban
többet <span class="pagenum"><a name="Page_196" id=
"Page_196">-196-</a></span> érdemelt volna. De nem csodálkozhatni
rajta, természetes volt. Az epikus és lyrikus némely fényoldala
hátrányára szolgált a drámaírónak s árnyoldalai itt jobban
kitüntek. Az eposz lassúsága és szélessége bajosan
összeegyeztethető a drámai cselekvény gyorsasága- és
formaszigorával. A szerkezet hibáit mindenütt inkább fedezhetni,
mint a drámában s Vörösmartynak a szerkezet az eposzban sem volt a
legerősb oldala. Továbbá fényes dictiója, lyrai pathosza majdnem
ellentétben állott a drámai nyelvvel, mely bizonyos
egyenetlenséget, szaggatottságot kíván. Volt érzéke a tragikum
iránt, mutatja a <i>Két szomszédvár</i>, de nagy a különbség az
epikai és drámai feldolgozás között, a mi ott erős tragikai
katasztróf lehet, itt bágyadttá válhatik. S különös, hogy drámái
egyikében sincs oly erőteljes tragikai conceptio, mint e költői
beszélyében. <i>Salamon</i>ban és a <i>Bujdosók</i>ban nem tud
eléggé kifejlődni a tragikai elem, <i>Vérnász</i>ban és <i>Marót
bán</i>ban pedig a sors játéka főbb szerepet játszik, mint a szabad
akarat tévedése, a szenvedély erőszaka. Tudott egyéníteni, de nem a
dráma nagy és erős vonásaival s épen oly kevéssé volt képes
összpontosítani a jellem, a szenvedély nyilatkozatát, mint a
cselekvény szálait. El-elkapta a lyrai hangulat, a fellengős leíró
modor s olykor maga beszél személyei helyett. Jól mondja drámai
hőseiről egyik önmaga ellen intézett epigrammájában, hogy «tenni
nem érnek rá a szavak árja miatt». <span class="pagenum"><a name=
"Page_197" id="Page_197">-197-</a></span></p>
<p>De habár drámái nem mérkőzhetnek is másnemű munkáival, nem
voltak jótékony befolyás nélkül drámairodalmunk fejlődésére.
Kisfaludy Károly megbuktatta a színpad durva nyelvét, de nem emelte
valóban költőivé, sőt jambusaira is csak később fordított nagyobb
gondot. Vörösmarty a színpad nyelvét, ha drámaivá nem is, legalább
költőivé tette. Tőle tanúlt jambust írni minden későbbi drámaíró. E
mellett, kivéve Katonát, kit sokáig nem olvastak, s így hatása sem
lehetett, az ő történelmi hátterű drámáiban találunk elevenebb
korrajzot, magasabb felfogást, költőibb szólamot. Tárgyaival is
serkentőleg hatott pályatársaira. Ide is bevitte a romantikai
elemeket, győzelemre segíté a nemzeti irányt és szemben a
színműgyártás gépiességével, fennen hirdette, hogy a színműírónak
is költőnek kell lenni.</p>
<p>Pályája elején két drámát bocsátott közre: <i>Salamon</i>t
(1827) és a <i>Bujdosók</i>at (1830). Mindkettőn meglátszik
Shakspeare olvasása, de fájdalom csak a hibákban. Történelmi drámát
írva, nem Shakspeare valóságos történelmi drámáit vette mintául,
milyenek <i>Coriolán</i> és <i>III. Richárd</i>, hanem azokat,
melyek jobbadán csak történelmi rajzok az angol nemzet viharos
múltjából. Shakspeare e műveiben is gazdag drámai élet nyilatkozik
ugyan, de inkább a részekben; mint egészeket nem lehet a szó valódi
értelmében drámáknak nevezni. Némikép hajlanak az eposz felé, úgy
nevezett historiák, kedvencz darabjai Shakspeare korának, midőn
minden műnem és faj, úgy <span class="pagenum"><a name="Page_198"
id="Page_198">-198-</a></span> szólva a drámába olvadt. Vörösmarty
epikai hajlamánál fogva e mintákhoz vonzatva oly örvénybe
sodródott, melyet csak nagy drámaíró lábolhat meg. Aztán akkor még
a színpadot sem igen ismerte és Shakspearet olvasva a Shakspeare
színpadja lebegett előtte. A <i>Salamon</i> és a <i>Bujdosók</i>
scenirozása valamivel gondosabb ugyan, mint első kísérletéé,
<i>Zsigmond</i>é, de itt is gyakori a változás s egy felvonás
három-négy helyt történik. Mind kettőben kész állandó jellemek
lépnek föl, kik nem előttünk alakulnak s küzdelmök bonyodalma alig
több, mint a kezdet ismétlése, elégséges fokozat és bensőbb
fejlemény nélkül. Abban is megegyeznek, hogy mindenik vontatott és
episodokkal terhelt. A kor eleven színezetében, az erőteljes
nyelvben, a lyrai hangulatok szépségében áll becsök s nem a
tulajdonképi drámaiságban.</p>
<p>Ez ifjúkori két dráma nagyon jellemzi Vörösmarty drámaírói
tehetségét. Élesen nyilatkozik benne az a sajátsága, a melyet soha
sem tudott egészen legyőzni, tudniillik hogy az események- és
jellemekben nyugvó drámai anyagot nem bírja fejleszteni, alakítani.
Előtte van az indok, kinálkozik az összeütközésekből folyó drámai
fejlemény, sőt kezébe is veszi, de épen ott ejti el, a hol a valódi
drámaiság erősb lendületet vehetne. Salamon király alapjában nemes
természet, de sértékeny, könnyen fellobbanó és hiú, vitéz és bátor,
de nem szilárd elhatározásaiban és szenvedélyes fölindulása könnyen
ragadja tettre, sőt bűnre is. Neje és Vid fölingerlik László és
Géza rokonai <span class="pagenum"><a name="Page_199" id=
"Page_199">-199-</a></span> ellen, a kik az ország harmadrészét
bírják, neje mert egész királyné akar lenni, Vid részint azért,
hogy az ország egységét megőrizze, részint pedig személyes
uralomvágyból. Más részről Salamont anyja és Ernyei igyekeznek
mérsékelni s barátságosb hangulatra bírni László és Géza iránt. E
két irány küzdelmében sok anyaga van a drámai küzdelemnek és
fejlődésnek. Az anyós menyével, a fiú most anyjával, majd nejével
áll szemben. De Vörösmarty mind ebből kevés drámaiságot tud
kifejteni. Neste, az öreg és Sophia, az ifjú királyné, nem is
küzdenek egymással. Sophia egyszer ingerli ugyan férjét, de nem
úgy, hogy Salamon szeretve higye magát s épen a szerelem ragadja
tettre. De különben is Sophia csak egy kis ingerlésnél marad s más
úton nem foly be a cselekvény fejlődésére. Vid, a kiben a
gonoszságnak és nagy észnek kellene egyesűlni, csak közönséges
cselszövő, a kiről alig hihetni el, hogy a királyra oly nagy
befolyása legyen. Se elég esze, se elég szenvedélye nincs arra,
hogy drámailag érdekessé váljék. Politikai eszméje, a melynek
monarchiai és nemzeti tekintetben megvan a maga jogosultsága,
elmosódik benne s így környezetére sem hathat ki. Cselszövénye
László udvarában kisszerű és drámaiatlan. Ernyei, a másik politikai
irány erényes képviselője, sem drámai jellem. Tehetetlen agg, pedig
az ő s az öreg királyné küzdelme Viddel és Sophiával drámai
jelenetekre adhatna alkalmat. Salamon maga sem válik igazán drámai
hőssé, inkább <span class="pagenum"><a name="Page_200" id=
"Page_200">-200-</a></span> csak változik, mint fejlődik vagy
jobban mondva ismétli magát fokozat nélkül s egyetlen nagyobbszerű
drámai és tragikai mozzanata sincs. László és Géza nyugvó alakok, s
nincs terök a drámai fejlődésre. Szónok és társai árulása nem
eléggé indokolt s lazán kapcsolódik a főcselekvényhez. Bátor,
Jolánka és Csatás szép epizódja, mint epizód sem illeszkedik be a
mű szervezetébe, hogy bármely csekély mértékben befolyjon a
cselekvényre.</p>
<p>A <i>Bujdosók</i> hőse, Kont, még annyira sem drámai személy,
mint Salamon. Az expositióban itt is oly indokokat találunk, a
melyeket a költő később elejt. Zsigmond gyűlöli Kontot, mert egykor
nejéhez, a meghalt Mária királynéhoz, lovagias tisztelettel
viseltetett és mert egyik képviselője a nyakas ellenzéknek, a mely
fellázad erőszakoskodásai ellen. Kont is gyűlöli Zsigmondot, mert
nem méltó férje volt Mária királynénak s önkényét a törvény fölibe
helyezi. Zsigmond boszúból el akarja csábítni Kont nejét és
elveszteni Kontot, a ki országos ügyekben a törvényekre hivatkozva
védi az üldözött elégületleneket, sőt élökre áll. De mind ebből nem
válik cselekvény. Zsigmond, úgy látszik, nem hiszi komolyan, hogy
Kont nejének udvarolt s felhagy azzal a szándékkal, hogy Kont nejét
elcsábítsa. Pedig a személyes és politikai indokok összeolvadása
erősbbé tette volna a szenvedélyeket s a cselekvényt
bonyodalmasabbá. Például Kont nejének szíves modora a király iránt,
hogy mérsékelje férje elleni haragját, Kont féltékenysége,
<span class="pagenum"><a name="Page_201" id=
"Page_201">-201-</a></span> a ki balra magyarázza neje
magaviseletét, hatásos jelenetek magva lehetett volna. Így csak a
politikai indok maradt meg s elég drámaiatlanúl feldolgozva, mert
Kont csak bujdosik, fényes magánbeszédeket tart, ide is oda is
bekopogtat, megöli a király egy-egy hajdúját, de semminemű drámai
cselekvénybe bele nem sodródik. Végre lefejezik, ennyi az egész.
Egy méltóságos nyugvó alak, a ki nem kelthet elég drámai és
tragikai részvétet, mert hiányzik benne a fejlődő szenvedély s a
szenvedély szülte tetterő, a mely fokozatos bonyodalmat indít.
Drámai tekintetben sokkal inkább a mű központjává emelkedik
Vajdafi, a ki a király és az elégületlenek között állva, a míg
egyfelől ezeknek akaratlan árulója lesz, addig másfelől a királyhoz
való hűségét leánya boldogságával fizeti. S csodálatos, e drámailag
érdekes helyzetet sem használja föl eléggé Vörösmarty. A mű végén,
Kont és társai kivégzése után, nem a becsületében és atyai
érzésében megsértett Vajdafi áll a lázongó nép és az ingerűlt nagy
urak élére, hanem István vajda és Gara nádor, a kik a cselekvényben
nagyon is mellékszemélyek.</p>
<p><i>Csongor és Tünde</i> 1831-ben jelent meg. Hidegen fogadta a
közönség s az íróknak sem igen tetszett. Valóban e műnek oly hibái
vannak, melyeket csekély tehetségű költő is elkerűlhetett volna, de
szépségei olyanok, melyeket a legnagyobb költő is írigyelhetne.
Kölcseynek igaza volt, midőn így írt Bártfaynak 1831-ben:
«<i>Csongor</i>t olvasám Pesten; s mivel a drámai <span class=
"pagenum"><a name="Page_202" id="Page_202">-202-</a></span> actio
nem képzeletem szerint ment, alkalmas hidegséggel. Itthon elolvasám
másodszor magamban s harmadszor ismét sógorasszonyomnak. Ezen
harmadik olvasás megkapott. Ezer oda nem valók és másképen valók
mellett is, <i>Csongor</i> kincs. Hidd el nekem, édes barátom, a mi
Vörösmartynk nagy költő, s ritkán nagyobb, mint <i>Csongor</i> sok
helyeiben. Minden dramaturgiai kritikázás ellenére, akár ki mit
mond, én a nemzetnek <i>Csongor</i>ért szerencsét mondok, s a ki
engem nem ért, ám lássa: azért nem ért-e mert nem akar vagy azért,
mert nem tud.»<a name="FNanchor_36" id="FNanchor_36"></a><a href=
"#Footnote_36" class="fnanchor">36)</a></p>
<p>A mű Gergei Albertnek <i>Historia egy Argirus nevű
királyfiról</i> czímű népmeséjén alapszik, mely a magyar népnek
századok óta kedvencz olvasmánya. Vörösmartynak még mint gyermeknek
megtetszhetett e népmese, mert már huszonegyéves korában
feldolgozásán gondolkozott. Legalább Sallay azt mondja, hogy
1821-ben megbízást kapott tőle e ponyvairodalmi nyomtatvány
megszerzésére és Börzsönybe küldésére. Mind Gergei népmeséjének,
mind Vörösmarty drámájának egy az alapeszméje, a tiszta hű szerelem
győzelme minden akadályon és cselszövényen. Csongor is, mint
Argirus, megy elveszett kedvese után, ki nélkül nem élhet s
boldogság lesz jutalma. Azonban Vörösmarty nemcsak gátokat vet
elébe, hanem kísértést is, az érzékiséget Ledér, s a <span class=
"pagenum"><a name="Page_203" id="Page_203">-203-</a></span>
képzelődés káprázatát egy légi leány alakjában. Ez mind helyes,
csak az a baj, hogy egyik sem fejezi ki azt, a mit a költő czélozni
látszik. Ledérnek nincs is jelenete Csongorral, csak szolgájával, a
légi leány megjelenése nincs eléggé kapcsolatban Csongor
kedélyállapotával, holott e jelenetnek nemcsak Mirigy ármányát,
hanem egyszersmind Csongor gondolatbeli megtántorodását is ki
kellene fejezni, midőn a szív kimerűltség és reménytelenség
közepett szakítani akar múltjával s legalább pillanatra a könnyelmű
érzelmek és kósza vágyak uralma alá esik. Általában a fő személyek
kedélyállapotának rajza változatosb s a cselekvény drámaibb szövésű
lehetne.</p>
<p>Vörösmarty felhasználta, sőt kiképezte a népmese leleményeit: a
tündérfát, a tündérleány hajának levágatását, a pörlekedő manókat,
a vén asszonyt, ki elválasztja a szerelmeseket, s gátolja
találkozásukat. Némely helyt jobb a dráma, másutt a népmese.
Vörösmarty a mesebeli két vénasszonyt egygyé olvasztja, Mirigy
boszorkánynyá, a mi mind a cselekvényt egységesebbé teszi, mind a
drámai érdeket élénkíti, azonban a mese abban jobb a drámánál, hogy
ott a vén asszony azért gátolja a két szerelmes boldogságát, mert
leányát el akarja vétetni a királyfival. Mirigynek is van ugyan
leánya, sőt épen érte vágja le Tünde haját, hogy földíszíthesse
vele őt Csongor elcsábítása végett, de a leány meg sem jelen a
drámában, mert míg boszorkány anyja oda volt, mint rókát megették a
manók. Az expositio is jobb a mesében, <span class=
"pagenum"><a name="Page_204" id="Page_204">-204-</a></span>
egyszerű és világos, ellenben a drámában nem vagyunk mindennel
tisztában, magával a két főszemélylyel sem, azon meg utoljára sem
tudunk eligazodni, hogy miért üldözi Mirigy a szerelmeseket.
Egyszer azt mondja, hogy leánya kedvéért és uralkodása
biztosításáért, máskor hogy Csongor dölyfét megalázza, utoljára
pedig a tündérfa gyümölcséért, melytől ifjulását várja. Ez indokok
összeolvadhatnának ugyan, de nem olvadnak össze s a bizonytalanság
homályában mosódnak el. A mesében csak Csongornak van szolgája, s
Tündének nincs szolgálója. Ez egészen Vörösmarty szerencsés
leleménye. Ilma és Balga rendkívül jól rajzolt alakok, a realismus
humoros képviselői, szemben Csongor és Tünde idealismusával, mint a
spanyol színművekben a graciosók.</p>
<p>A dráma befejezése is különbözik a mesétől. A mesében Argirus
hosszas bujdosás után végre behatol Tündérországba, megtalálja
kedvesét és nőűl veszi. A drámában Tünde ki van zárva
Tündérországból, mert Csongor szerelme a földre vonzotta; bujdosik
s minthogy Mirigy csalfa jóslatai, varázslatai kétkedővé tették
Csongor szerelmében, visszatér még egyszer a tündérfához, Csongoré
lenni, ha az hű maradt, s karjai közt feledni tündérhazáját, ha
pedig hűtelen, elhervadni a tündérfával együtt. Csongor is
visszatér a hármas úthoz, honnan elindúlt; találkozik a szintén
hazatérő fejedelemmel, kalmárral és tudóssal, kik nevettek volt
rajta, midőn kedvese után indúlt s nem követve őket, a szerelmet
följebb becsülte a hatalom, <span class="pagenum"><a name=
"Page_205" id="Page_205">-205-</a></span> gazdagság és tudomány
ígéreteinél. Most mind a három szerencsétlen: a fejedelem
megalázva, a kalmár elszegényedve, a tudós a kétség örvényei közt,
közel az őrüléshez. És Csongor? Őt is elhagyta a remény, a hít. Ez
ellenkezik a dráma alapeszméjével. Csongornak sikertelen küzdelmei
után sem kellene egészen elveszteni hitét s fájdalmában is
nemesülnie szemben a fejedelem, kalmár és tudós dölyfös
szenvedélyével. E személyeket különben is csak ez ellentét
igazolhatná, mert a cselekvény fejlődésére nincs befolyások. Az is
hiba, hogy Tünde, midőn Mirigyet kihallgatja s meggyőződik Csongor
hűségéről, kiküldi a manókat, hogy, ha Csongor arra felé jő, fogják
meg s kötözzék a tündérfához, mert talán újra elveszthetné. Vajon
nem jobb lesz vala-e, ha Csongor egyszerűen visszatér a fához,
kipihenni fáradalmait, megáldani azt a helyet, hol kedvesével
először találkozott, erőt meríteni a múlt emlékéből? A kétség és
remény hullámzásai közt szúnyadhatna el, a manók helyett Tünde
kötözhetné arany fonállal a tündérfához. Mindez nem rontaná, sőt
emelné az ébredés jelenetét.</p>
<p>Azonban e hibákat mintegy elmossa a kimeríthetetlen költői
bájnak omló árja, mely az egész költeményen elömlik. Vörösmarty
költői tehetsége majd minden oldalról nyilatkozik itt. Pathosz s
naivság, népies humor s a leggyöngédebb lyra, mély reflexio és
játszi szeszély olvadnak itt össze valóságos varázszsá, mely épen
úgy elbűvöli az olvasót, mint Csongort Tünde <span class=
"pagenum"><a name="Page_206" id="Page_206">-206-</a></span>
szerelme. Mintegy varázsütésre épül föl e mű, mint benne a
tündérpalota, oly könnyen, oly szabadon mozognak alakjai, mint egy
álom tündérlátomásai s a nyelvnek oly bűbájos zenéje ringatja
lelkünket, mintha Vörösmarty meg akarta volna mutatni, hogy mire
képes a lenézett s a nagy urak palotáiból száműzött magyar nyelv.
Az angol kritikusok büszkén emlegetik Shakspeare <i>Szentivánéji
álmá</i>t, mint oly művet, mely az angol nyelv hangzatosságának
egyik legkitünőbb diadala. A magyar kritikus e tekintetben bátran
szembe teheti vele <i>Csongor és Tündé</i>t, mely amannál, bár, úgy
látszik, hatása alatt keletkezett, csak a drámai compositióra nézve
áll alantabb. Midőn Titania Zuboly udvarlására készti tündéreit,
nem szól szebben, mint Vörösmarty művében a kútból felhangzó
szózat, mely Csongort csábítja. Balga néha Puckkal, néha Zubolylyal
vetekszik. Az altató dalokban és tündéri bohóságokban szintén
hasonló szépségekre találhatni, sőt van egy jelenet, mely a maga
nemében majdnem páratlan. Ez a nemtők jelenete az ötödik
felvonásban. Valami gyermekileg kecses, szelletileg gyöngéd, van
enyelgésökben. Mintha rózsabimbók hullanának, pillangók
játszanának, madárkák csevegnének. Kergetőznek, faggatóznak,
csókolják egymást s egyik, mint a hogy’ a gyermekek szokása, sírva
fakad, míg végre Mirigy közelgése elriasztja őket. E jelenet
mintegy oda van lehelve s oly rendkívül kedves, hogy Vörösmarty
benne önmagát multa fölűl.</p>
<hr class="chap" />
<div class="chapter"></div>
<p><span class="pagenum"><a name="Page_207" id=
"Page_207">-207-</a></span></p>
<h2>X.</h2>
<p class="summary">Drámaírói pályájának folytatása:
<i>Kincskeresők, Vérnász, Fátyol titkai, Árpád ébredése, Marót bán,
Áldozat, Czilley és a Hunyadiak</i>. Vörösmarty mint színkritikus:
dramaturgiai töredékei, színbírálatai, polémiái. A <i>Csiga</i>
vendéglő vacsoráló társasága. A <i>Nemzeti kör</i>.</p>
<p><i>Csongor és Tündé</i>t az 1833-ki <i>Aurórá</i>ban a
<i>Kincskeresők</i> czímű drámája követte. <i>Vérnász</i>a 1834-ben
akadémiai pályadíjt nyert. Az 1835-iki Aurórában egy vígjátékkal
lépett föl: a <i>Fátyol titkai</i>val; <i>Árpád ébredése</i> drámai
költeményét 1837-ben a pesti magyar szinház megnyitása ünnepélyére
írta, míg végre <i>Marót bán</i> (1838), <i>Áldozat</i> (1840),
<i>Czillei és Hunyadiak</i> (1844) czímű drámáival befejezte
drámaírói pályáját.</p>
<p>A <i>Kincskeresők</i>ön a német romantikai dráma hatása érzik,
még siránkozó hangulatából is kölcsönzött valamit. Zágony és Jolán
mintha nemesített kiadásai volnának Raupach <i>Molnár és
gyermeké</i>ből az atyának és leánynak. A mű sajátkép nem is
tragédia, bár a főbb személyek mind meghalnak benne. Teljesen
hiányzik belőle a tragikai fenség mind a cselekvény, mind
jellemrajz tekintetében: annak leleménye <span class=
"pagenum"><a name="Page_208" id="Page_208">-208-</a></span> szegény
s nem nyújt érdekes mozzanatokat, ebben pedig hiányzik a szenvedély
ereje, sőt még a következetesség is. Zágony az öreg kincsásó, a ki
hét év óta keresi Béla király elrejtett kincsét s a nyolczadikban a
jóslat és hite szerint föl is fogja találni, leányát nőűl
kényszeríti Várihoz, egy gazdag emberhez, a ki titokban haramja. De
ha Zágony már a napokban nagy kincshez remél juthatni, miért
kényszeríti leányát a gazdag kérőhöz, a kit maga sem kedvel s miért
veti meg Szilágyot csak azért, mert szegény, bár leánya él-hal
érette? Vári jellemét csak az erős szerelmi szenvedély tehetné
érdekessé, de inkább beszél róla, mint érzi. Szilágyról sokáig nem
tudjuk, hogy babonás s ím a barlangban, midőn Vári elbújva mint
kísértet kezd beszélni hozzá, mindent elhisz s elhozza éjfélkor
kedvesét, a ki a kísértet intése szerint egyedűl veheti föl a
kincset. Ekkor Vári elraboltatja Jolánt és Szilágygyal vívni kezd;
Jolán közbe veti magát és Szilágy kardjától halálra sebesűl. Újra
vívnak; Vári elesik, Szilágy pedig bánatjában megöli magát. Várinak
kísértetes alakoskodása inkább vígjátékba való cselszövény, mint
tragédiába. De nincs is szükség reá. Ha Vári el akarta raboltatni a
leányt, azt sokkal könnyebben és kevesebb veszélylyel teheti vala,
ha atyja házától raboltatja el, mint így, midőn legalább kedvese
védheti. Legérdekesebb az egészben egy pár népjelenet, a mennyiben
a magyar szegény legény művészibb rajzát itt veszszük először.
<span class="pagenum"><a name="Page_209" id=
"Page_209">-209-</a></span></p>
<p>A <i>Vérnász</i>ban a franczia romanticismus is bevegyűl
Vörösmarty költészetébe, Hugo és Dumas drámái nyomán, melyeket a
budai magyar és pesti német színpadokon ez időtájt már játszani
kezdettek. A franczia romanticismus rokonabb volt szellemével, mint
a német, azonban úgy szólva magyar romanticismusa már ekkor annyira
megállapodott, hogy lényegében bár minő erős hatás sem
változtathatta meg. A franczia romanticismus árnyoldalai, minők az
ellentét rendszere, a meglepetés hajhászata, a groteszk és szörny
iránti előszeretet, dissonans hangulat legkevésbbé hatottak reá.
Inkább csak drámaibb mozgást, szövevényesb mesét s némi
szerkezetbeli készséget tanúlt az új franczia színművekből, melyek
egyszersmind ösztönt adtak neki új tárgyak felé fordulni. Egész
utolsó művéig nem ír többé történelmi drámát s a történelmi hátterű
regényeshez fordul. Ilyen <i>Vérnász, Marót bán</i>, sőt az
<i>Áldozat</i> is. Az elsőben egy férj és atya bűnhödik, ki
féltékenységi gyanújában gyermekeit csecsemő korukban kitétette. A
gyermekek fölnevekednek; az atya nem ismert leányába szeret, a fiú
mint martalócz ostromolja szintén nem ismert atyja várát s később
saját atyja parancsára meggyilkolják. A másodikban a gyermekkorában
elveszett testvér nem ismert bátyja nejét csábítja el. A
harmadikban a bátya huga vőlegényét öli meg, boszút állva rajta
kedvese elcsábításáért. Ím e tragédiák tárgyai mennyire különböznek
a régiebbektől; szerkezetök is gondosabb, de <span class=
"pagenum"><a name="Page_210" id="Page_210">-210-</a></span>
mindenik annyira a múlt befolyása alatt áll, hogy maga a cselekvény
inkább csak a következményeket terjeszti előnkbe. A két elsőben a
sors játéka is föltünő szerepet játszik, bár egyikben nemesisként.
Vörösmarty a tragikai érdeket nem összpontosítja egy vagy két fő
személy körűl, többek közt osztja meg, sőt néha épen a legfőbb
személyek, mint Marót és Szabolcs voltakép nem is tragikai hősök. A
jellemek sokban hasonlítanak egymáshoz. Marót nemesebb kiadása
Telegdinek, Szabolcs meg Marótnak. Bod ugyanaz, a ki Kolta. A nők
sem igen különböznek egymástól. Ida és Zenő, Lenke és Csilár egymás
változatai. Ez újabb drámáiban a magán- és párbeszédek valamivel
drámaibbak, de a lyrai és szónoki elem gyakran itt is túlnyomó, bár
élénkebb és szenvedélyesb, mint régebben. Különösen az
<i>Áldozat</i>ban találhatni ily szép részletekre.</p>
<p>A <i>Vérnász</i> minden esetre legtragikaibb és legbonyodalmasb
drámája Vörösmartynak. De valódi drámai ér ebben sem lüktet. Már
expositiója sem drámai. Telegdi és várnagya, Gerő, minden ok
nélkül, mintha nem volna egyéb dolguk, elmondják egymásnak, hogy
Telegdi mint ifjú házas mily féltékeny volt; hogy viszonyt
gyanított neje és egy ifjú vitéz, Tanár, között, kit az
leánykorában inkább kedvelt Telegdinél; hogy Telegdi visszatérvén a
harczmezőről, hitelt adott a nejéről szárnyaló mende-mondáknak s
épen akkor született ikergyermekeit, a kiket nem hitt a magáéinak,
kitétette. Az anya szíve megszakadt. Gerő <span class=
"pagenum"><a name="Page_211" id="Page_211">-211-</a></span> vitte
ki az erdőre a csecsemőket s egyszersmind az anyjoktól kapott arany
szívet elosztotta köztök, emlékjel gyanánt. Meghaltak-e a gyemekek
vagy élnek, nem tudhatni, de annyit bizonyosnak mond Gerő, hogy
valaki elvitte őket, mert a midőn lelkiismerettől furdalva
ugyanazon órában visszatért hozzájok, már nem voltak ott és
közelben sehol sem látszott vérnyom. Mindezt szükséges tudnunk, de
nem így, hanem erőltetés nélkül, némi drámaisággal feltárva.
Lassanként némi drámai mozgást vesz föl a mű, de nem tud eléggé
fokozatosan emelkedni s a hol épen drámai fordulatok jelentkeznek,
az indokolás gyönge vagy erőltetett. Telegdi másodszor akar
házasodni s bele szeret Lenkébe, a kit egy Dóra nevű öreg asszony
házánál növeltet egy remete, Tanár, Telegdi hajdani vetélytársa.
Telegdi szándéka elébe nem gördűl akadály; Lenke szívesen megy
hozzá nőűl, a remete elutazott, Dóra pedig nem akadályozza, bár az
akadályozás, a melyre Dórának elég oka van, mert Lenke nem leánya,
drámaibbá tenné a cselekvényt s mind Telegdi, mind Lenke jellemét
jobban kiemelné. A drámai összeütközést tulajdonkép Banó indítja
meg, egy vándor deák, a ki Lenkébe szerelmes s kétségbeesésében,
hogy férjhez ment, egy szabad csapatot, a mely Kolta vezérlete
alatt az erdőben tanyáz, reá vesz a Telegdi várának megrohanására.
Nem épen természetes, hogy a szabad csapat vezére oly könnyen
beleegyezik Banó tervébe, midőn a körűlményeket oly kevéssé ismeri
<span class="pagenum"><a name="Page_212" id=
"Page_212">-212-</a></span> s a zsákmány felől sem biztos. Telegdi
vissza is veri őket és Koltát, a vezért, elfogja. Ezalatt Tanár
megérkezik s megtudván Dórától a történteket, a várba siet s titkos
úton el is viszi a várból Lenkét, a kit Telegdi a Gerő
felügyeletére bízott, a míg maga a támadást visszaveri. Hogy Gerő
oly könnyeden átengedi asszonyát Tanárnak, még értjük, mert Tanár
bizonyos jeleknél fogva meggyőzi Gerőt arról, hogy Lenke Telegdi
leánya, a kit ő tett volt ki, de hogy később mind erről nem szól
Telegdinek, az bajosabban érthető. Telegdi azt hivén, hogy az
ostromlók rabolták el Lenkét, az elfogott vezért, Koltát, szabadon
bocsátja oly föltétel alatt, ha Lenkét visszahozza, a mit ez
megígér. Azonban a sors máskép határozott. Tanár Lenkét remetelaka
felé vezetvén, elmondja neki, hogy a kinek neje akart lenni, az
atyja, a ki őt fiútestvérével együtt kitétette volt az erdőbe; hogy
ő magához vette a csecsemőket, de csak a leányt vihette magával,
mert a fiút egy haramja elvette tőle. Aztán átadja a lesujtott
leánynak a fél arany szívet, anyja ajándékát, a melynek felét
fiútestvére bírja, s azt tanácsolja, hogy vonuljon kolostorba.
Lenke beleegyezik, Tanár meg elmegy a kolostorba, hogy onnan biztos
fedezetet hozva, a szerencsétlen leányt oda szállítsa, addig pedig
biztosság végett nem saját lakába zárja, hanem egy vasrostélyos
ajtójú kápolnába, hol az arra járók könnyen észrevehetik, s így
épen annyi veszélynek teszi ki, mintha magával vinné. Lenke nagy
félelmek közt tölti az éjt. Reggel Banó arra vetődik, <span class=
"pagenum"><a name="Page_213" id="Page_213">-213-</a></span> reá
ismer, kiszabadítja s kérésére már épen a kolostorba kísérné, midőn
Kolta emberei meglepik, majd Kolta is megérkezik s ígéretéhez híven
vissza akarja vinni Lenkét Telegdihez. Lenke Koltát is kéri, hogy
vigye kolostorba s átadja neki a fél arany szívet, hogy helyette
azt vigye mentségűl Telegdinek. Koltánál is hasonló jel lévén, a
két testvér egymásra ismer. Kolta boszút akar állani atyján, de a
kolostorból visszajött Tanár lebeszéli szándékáról s Lenkét Koltára
bízva, maga megy a várba. Ezalatt Telegdi megtudván fegyvernökétől,
hogy Kolta késik, sőt Lenkével úgy bánik, mint kedvesével,
megparancsolja, hogy Koltát gyilkolják meg. Végre Tanár megjelen
Telegdi várában. Telegdi megismeri s egy ingerlő szóra, a mely a
múltra emlékezteti, átdöfi őt. A haldokló Tanár felfödi Telegdi
előtt a titkot: hogy Kolta, a ki várát ostromolta, fia, és Lenke, a
kit nőűl vett, leánya. A megrendült Telegdi rohan az erdőre
fegyvernöke után, hogy megakadályozza Kolta megöletését; késő már
minden, épen temetésére érkezik. A lelkiismeret furdalásai közt fia
sírjánál tölti az éjt; Tanár szelleme megjelen s inti, hogy
kövesse. Telegdi követi s a mélységbe zuhan.</p>
<p>A jellem, a szenvedély nem elég biztos rajza meg-megbénítja a
tragikai és drámai hatást, a mely a mű anyagában rejlik. Lenke
szerelmében kevés a szenvedély; úgy látszik csak azért megy
férjhez, mert ingerli hiúságát Telegdi rangja és gazdagsága.
Telegdi szenvedélye is meglehetős lanyha, pedig ha mindketten
<span class="pagenum"><a name="Page_214" id=
"Page_214">-214-</a></span> szenvedélyesen szeretnék egymást, az
fokozná a titok leleplezésének tragikai hatását. Tanár jelleme sem
eléggé világos. A boldogtalan szerelmes lemondott a világról,
remete lett és Lenke növelésének s elhúnyt kedvese emlékének
áldozza életét. S a mű végén mint boszúálló lép föl Telegdi előtt,
hogy a fölleplezett titokkal lesujtsa és ingerelje őt. De ennél még
kevésbbé érthető az, hogy Telegdi mindent elhisz neki. Az olvasó
tudja, hogy Tanár igazat mond, hogy Lenke és Kolta testvérek,
ismeri az egész történet folyamát s a két fél arany szív mindent
kimagyaráz. De Telegdi minderről keveset tud, s épen nincs oka
arra, hogy oly könnyen higyen Tanárnak, a ki neki régi ellensége, s
azért jött, hogy rajta boszút álljon. Épen azért nem valószínű
Telegdi kétségbeesése s visiója sincs eléggé indokolva. Ide járul
még, hogy azok a drámai fordulatok, a melyek a katasztrófot rejtik
méhökben, erőszakoltak. Dóra magaviselete, a ki a remete híre
nélkül adja férjhez Lenkét, Gerő titkolódzása, a mód, a melylyel
Tanár elrejti Lenkét a kolostorba vitel előtt, mind oly jelenetek,
a melyek nem lelik igazolásukat se a körűlményekben, se a személyek
jellemében. A mű conceptiója tragikai és drámai, de compositiója
nem az.</p>
<p>A <i>Fátyol titkai</i> czímű vígjátéka drámai tekintetben épen
oly hibás, mint <i>Csongor és Tünde</i>, de nyelvés másnemű költői
szépségre nézve majdnem oly kitünő. Vörösmarty e művében a fensőbb
vígjáték felé törekedett. <i>Dramaturgiai töredékei</i>ben
panaszolja, <span class="pagenum"><a name="Page_215" id=
"Page_215">-215-</a></span> hogy az újabb vígjátékban kevés a
költészet s aggódik: nem fog-e a vígjáték lassanként, ha nem is a
prózába, legalább a didaktikai vagy satirai költészet virágtalan
szakába vándorolni. E megjegyzés tisztán mutatja, hogy mire akart
példát adni, s csakugyan, ha egyebet nem valósított is, a jelen
élet társalgási hangját költőivé emelte. Ma sincs egyetlen
vígjátékunk is, melyben szebb nyelven és mégis természetesen, több
emelkedettséggel, mégis oly könnyeden, elmésebben s mégis annyi
érzelmes fínomsággal társalognának, mint e mű főszemélyei: Hangai
és Vilma. De ez még magában nem vígjáték. Tulajdonkép a cselekvény
és jellemrajz erejétől függ a valódi komikai hatás, ez pedig
meglehetősen hiányzik e műben. Toldy abban keresi legfőbb
fogyatkozását, hogy Vörösmarty egy középfajú dráma alapeszméjéből
nem drámát, hanem vígjátékot szőtt ki. «Az alapeszme – úgy mond – a
szép lelkek szerelmének dicsőítése a köznapi fölött, komolynak
marad, bár a költő azt a szerelem különböző nemeinek ellentéte s
ezek komikai megvilágítása által víggá kívánja tenni. Hogy mégis a
darab az legyen, a mit az új széptan érzékeny játéknak nevez, a
komikumnak nem vala szabad uralkodni a darabon.»<a name=
"FNanchor_37" id="FNanchor_37"></a><a href="#Footnote_37" class=
"fnanchor">37)</a></p>
<p>Ez ellenvetés nem alapos. A mű nem tárgyalja a szép lelkű
szerelem dicsőítését, de különben is az <span class=
"pagenum"><a name="Page_216" id="Page_216">-216-</a></span>
alapeszme bizonyos komolysága jól illik a fensőbb vígjátékhoz.
Vörösmartyt megbájolták Shakspeare vígjátékainak némely szépen írt
jelenetei, emelkedett hangulatba ringatta Moreto vidám és nemes
szelleme s mintegy önkénytelen megáradt benne a pathosz és humor,
az érzelmesség és játszi kedv vegyületének édes bájú rhythmusa, a
mely költői tehetségének egyik fő jellemvonása. De a hangulat csak
ragadta, mint csónakot a megáradt folyó, a nélkül, hogy tudná,
hova. A vígjáték úgy kezdődik, mintha a költő oly nemű feladatot
tűzött volna ki magának, mint Moreto a <i>Közönyt közönynyel</i>
czímű vígjátékban, mely <i>Donna Dianna</i> czím alatt kedvencze
volt a régi magyar színpadnak is. Moretónál egy leány megveti a
szerelmet és soha sem akar férjhez menni: Vörösmartynál egy férfi
gyűlöli a szerelmet és szintén soha sem akar nősűlni. Ott Diannát
meghódítja Carlos közönyt tettetve, itt Hangait Vilma, ki őt
egyszersmind büntetni is akarja. Azonban míg Moreto a
leglélektanibb alapon, újabb meg újabb fordulattal, egy kerek
bonyodalmat alkot és a legtermészetesebben old meg, Vörösmarty
csakhamar letér az útról, újabb meg újabb csapásba téved s
bonyodalma se elég természetessé, se elég érdekessé nem tud válni.
Hangai és Vilma mindjárt az első találkozás után megszeretik
egymást s csakhamar elpárolog az a komikai érdek, a mi fokonkénti
átalakulásukból fejlődhetnék. Hangai nem küzd a szerelem ellen,
Vilma többé nem büntetni akarja, hanem megpróbálni: vajon igazán
<span class="pagenum"><a name="Page_217" id=
"Page_217">-217-</a></span> szereti-e őt. Ezért két alakot ölt: a
fátyoltalan és a fátyolos Vilma alakját, amabban otthon fogadja
Hangait, emebben az utczán és a városligetben, hol Vilma
barátnőjének adja ki magát s mély érdeklődést tanúsít Hangai iránt,
a ki szereti a fátyoltalan Vilma szép arczát, de haragszik reá
hidegségeért, a fátyolos Vilma iránt is nagy rokonszenvvel
viseltetik, kedveli szép lelkét, de ohajtaná arczát is látni. A
fátyoltalan Vilma kezd szívesebb lenni iránta, a fátyolos Vilma is
örömest megmutatná arczát, de elébb azt kívánja tőle, hogy esküdjék
neki hű szerelmet. Hangai cseltől tartva maga is cselre készűl;
letérdel ugyan és esküdni kezd, azonban a mint Vilma fölfedi
arczát, Hangai így végzi be esküjét:</p>
<div class="poem">
<div class="stanza"><span class="i0">Az üdvre esküszöm, hogy
esküvésem<br /></span> <span class="i0">Csak tréfa
volt.<br /></span></div>
</div>
<p>Hangai egy kissé rossz néven veszi a tréfát, Vilma elérzékenyűl,
kibékülnek és egymáséi lesznek.</p>
<p>Ime az egész bonyodalom mily kevéssé természetes s inkább
bohózatba, mint fensőbb vígjátékba illő. A fátyol nem tehet annyira
ismeretlenné egy nőt, hogy termetéről, mozdulatairól, különösen
hangjáról reá ne ismerhessen egy szerelmes, pedig ezen fordúl meg
az egész bonyodalom. Hangainak a két nő közti ingadozásában
rejlenék tulajdonkép a komikai érdek, de nincs kellő fejlődése,
fordulata s egy kissé egyhangú és homályos. A megoldás pedig, a mi
magában jó gondolat volna, tudniillik, hogy mindketten felsülnek:
az egyik kedvese megpróbálásában, a másik <span class=
"pagenum"><a name="Page_218" id="Page_218">-218-</a></span>
ingadozása miatt, nincs elég drámai erővel és lélektani
világossággal kidolgozva. Ide járul még az a körűlmény is, hogy a
műnek kettős cselekvénye van, a melyeket csak Vilma személye
kapcsol össze; a főcselekvényt mintegy háttérbe szorítja a mellék,
nemcsak azért, mert sokkal szélesebben van dolgozva, hanem azért
is, mert sokkal több komikai ér nyilatkozik benne. Valóban a három
vidéki ifjú kalandjai, a kik Vilma kezét akarják elnyerni,
leleményesek, világos és élénk fordulatúak. Vilma és komornája
elmésen játszszák ki a falusi gavallérokat, a kik mennél inkább
csalódnak, annál inkább hisznek, mert a női cselszövény folyvást
újabb oldalra fordúl, s így nem keltheti föl gyanújokat. Kár, hogy
ez ifjak jellemrajzában nincs változatosság; oly kevés bennök az
egyéni, sőt typikai vonás is, hogy alig lehet őket
megkülönböztetni. Általában a jellemzés nem erős oldala e
vígjátéknak s e bajt még növeli az a körűlmény, hogy az egész mű
úgy van írva, mintha tárgya a képzelet vagy népmese világából volna
merítve s nem a jelen társadalmi életéből. A költő szárnya
szabadjában röpked, nem tekintve se szokásra, se convenientiára.
Némi figyelmetlenség is árt a mű hatásának. A két utolsó kiadásban
Vörösmarty némi változtatást tett a személyek elnevezésében.
Vilmát, a ki Ligeti huga volt, leányává tette; Katiczát, a kit csak
agg szűznek nevezett, Ligeti testvérévé változtatta, azonban
megfeledkezett a szövegnek a megváltozott személyekhez való
alkalmazásáról. Ligeti a <span class="pagenum"><a name="Page_219"
id="Page_219">-219-</a></span> későbbi kiadásokban is hugának
nevezi Vilmát, a ki itt már leánya. Katicza barátnéjának Vilmát és
szomszéd uramnak Ligetit. De a változtatás nemcsak egyes
kifejezésekkel van ellenkezésben, hanem némikép más árnyalatot ad
Vilma jellemének is, a mennyiben az első kiadás szerint egy idegen
szószátyár, hiú és szenvelgő vén leányból űz bolondot, itt pedig
nagynénjéből, a ki neki semmit sem vétett, s kire a fenforgó
viszonyok között is tekintettel kellene lennie.</p>
<p><i>Árpád ébredése</i> alkalmi művecske, a mely a pesti, később
nemzeti színház megnyitásának ünnepélyére íratott. A mostani
nemzedék előtt kissé különösnek tetszhetik, hogy Vörösmarty egy
színház megnyitásának ünnepélyére Árpádot ébreszti föl sírjából. De
nem kell felednünk, hogy az akadémia, s egy központi magyar színház
megalapítása, egy félszázad óta, a hazafiak legforróbb ohajtásai
közé tartozott. Országos ügy volt mindkettő, s a nemzetiség
fejlődésének, a melyet politikai intézmények nem támogattak, úgy
szólva biztosítékai a vagy a mint a költő mondja Árpádnak e
műben</p>
<div class="poem">
<div class="stanza"><span class="i0">– Kis valóság nagy remény
után,<br /></span> <span class="i0">Virágbokor virágos kert
helyett,<br /></span> <span class="i0">Zálog jövendő fénylőbb
birtokért.<br /></span></div>
</div>
<p>Vörösmarty még emelni akarta a hangulatot Árpád
fölébresztésével, a kit egy költő vezet a fölépült színház elébe. A
színésznőt, a kit az írigység, részvétlenség, megvetés, rágalom,
csáb, kajánság és <span class="pagenum"><a name="Page_220" id=
"Page_220">-220-</a></span> éhhalál üldöznek, Árpád védi meg.
Vörösmarty a nagy honalapító ægise alá helyezi a nemzeti színészet
ügyét, épen mint Kölcsey, a ki azt a <i>Játékszínről</i> szóló
beszédében az államférfiak figyelmébe ajánlja. A kor élénk
kifejezése e mű, a mely egyszersmind néhány rövid jelenetben a
színház látogatására buzdítja a fővárosi közönséget s megörökíti
azt a derék napszámost, a ki két álló hétig ingyen dolgozott a
színház építésekor. Legkevésbbé sikerűlt benne az első jelenet,
midőn a sírszellem hálából ébreszti föl sírjából Árpádot, mert
csatáin sok ezernyi lelket küldött birtokába s azt úgy remélte
legjobban leróni, ha sírjából újra népe körébe hozza. Mi szükség
ily indokolásra, a mely komolynak kissé furcsa és semmi esetre nem
illik e mű hangulatába és más költőibbel lehetett volna
pótolni.</p>
<p><i>Marót bán</i> czíme eredetileg <i>Erdődi bán</i> volt,
azonban a censura reá parancsolt a költőre, hogy művének más czímet
adjon. Okát alig tudja az ember elképzelni, ha csak azt nem, hogy
az <i>Erdődi</i> bán név egynek látszott a gróf Erdődy
nemzetségével s a dráma színhelye Horvátország levén, hol e
nemzetség birtokos, a censura kötelességének tartotta az Erdődyek
jó hírét megőrízni.</p>
<p>E tragédiát épen mint <i>Vérnász</i>t a franczia romantikai
dráma hatása alatt írta Vörösmarty. Nem hiányzik benne a tragikai
elem, de a cselekvény igen mesterkélt s nincs elég összhangban a
jellemekkel. Egyetlen szenvedély, jellem sincs úgy rajzolva, hogy
<span class="pagenum"><a name="Page_221" id=
"Page_221">-221-</a></span> hihessünk természetességében. Haszán
bég nem élő alak, inkább csak abstract kifejezése egy boszúálló
cselszövő töröknek, a ki hitványabb, mintsem akár eszével, akár
szenvedélyével érdeket bírna gerjeszteni. Marót bán Haszán bég
atyját s három testvérét megölte a csatán, elfogott hugát pedig egy
szolgához adta nőűl. Ezért a bég boszút esküdött ellene, s elfogva
Marótnak még gyermek öcscsét, azt Bod név alatt hölgyrablóvá
növeltette föl, majd Marótot, a ki az elrablott testvért ki akarta
váltani, hitszegően lesbe csalta, elfogatta, s a tragédia
kezdetekor az a czélja, hogy Bod által Marót nejét elcsábíttassa
vagy elraboltassa, háremébe vigye, Marótot lefejeztesse s
egyszersmind a halál előtt néhány perczczel megismertesse vele
elaljasúlt öcscsét. Ez egy kissé mesterkélt boszú úgy nyerhetne
némi valószínűséget, ha legalább Haszán jellemrajza indokolná. De a
szörnyű embernek csak eszméi és tettei szörnyűek, maga nem az;
vérmérséke nyugodt, nem látszik rajta, hogy szenvedély emésztené,
szóval: tettei mintegy ellenkezni látszanak természete
lényegével.</p>
<p>Bod jellemrajzában a franczia romantika egyik ismert eszközét
használta Vörösmarty. Itt is mint Hugonál nem egyszer, egy romlott
szív kezd átalakúlni egy nemes szenvedély hatása alatt. A féltörök
és hölgyrabló Bod két módon igyekszik felkölteni részvétünket, de
egyik mód nem igen valószínű, a másik meg bágyadtabban van
rajzolva, mintsem magával ragadhatná a szívet. Bod gyűlöli Haszánt
s <span class="pagenum"><a name="Page_222" id=
"Page_222">-222-</a></span> már régóta oda hagyta volna, de ez
azzal ijeszti, hogy megöleti öreg atyját, ellenben ha engedelmes,
majd visszaadja őket egymásnak és boldogokká teszi. Bod elhiszi e
mesét s rajong öreg atyjáért. De vajon e rajongó érzésnek van-e
elég alapja egy oly ifjúban, a ki soha sem ismerte atyját s hihet-e
oly könnyen Haszánnak, a kit hitszegő- és kegyetlennek ismer? S
vajon később, a midőn Marót neje miatt elhagyja Haszánt, küzd-e
szenvedélyével e rajongva szeretett atya iránti kötelesség?
Teljességgel nem. Bod szerelme, a mely megnemesíti őt és
meghiusítja Haszán szándékát, már jobban van gondolva, de nincs
elég jól rajzolva. Bodban nem lángol forró szenvedély, a mely
megolvasztja s újjá szűli a lelket. Szerelme csak egy közönséges
udvarló csábítása, de nem egy szilaj szív gyöngédsége, egy tévedt
lélek küzdelme és fölemelkedése. Ide járúl még, hogy nem tudjuk,
nem értjük, hogy Bod, a kóbor vitéz és Ida, a feddhetetlen bánné,
hogyan szeretnek egymásba. A szerelmet nem kell indokolni, mondják
sokan. Jól van, de minden esetre megfoghatóvá kell tenni. A hol
természetes, könnyen megértjük, mint <i>Romeo és Juliá</i>ban, de a
hol nem látszik természetesnek, mint <i>Othello</i>ban, a költő
némi indokolással igyekszik megfoghatóvá tenni. Vörösmarty
elmulasztja ezt; Ida szerelme talány marad előttünk. De különben is
az oly lanyha, hogy nem valószínűek érette hozott áldozatai. A
kötelesség és szenvedély közti küzdelem, a mely annyi drámai
anyagot rejt magában, e nőben csak mint szenvedőleges <span class=
"pagenum"><a name="Page_223" id="Page_223">-223-</a></span> állapot
nyilatkozik, minden báj, érdek és drámaiság nélkül.</p>
<p>Marót jellemrajza sem sikerűlt. E férfiú a becsület és
lovagiasság példánya; büszke és hajthatatlan börtönében; szavatartó
szemben a hitszegő Haszánnal is; nején eszményi szerelemmel csügg
és felbőszűl, ha Haszán csak ajkára is meri venni nevét. Az
expositio e jellemvonásai azonban a cselekvény folyama alatt
részint elhalványulnak, részint más színt váltanak, s nem annyira
fejlődve, mint inkább változva. Midőn Haszán megtudja, hogy Bod
szerelmes Idába, nem fogja őt számára elrabolni, sőt többé vissza
sem jő hozzá, más irányt ad boszújának. Marót bánt felhivatja
börtönéből s haza bocsátja azon föltétel alatt, hogy hat nap múlva
vagy elküldi ötezer arany váltságdíját vagy visszatér börtönébe.
Boszuja így is teljes lesz; a büszke bán otthon egy hűtlen nőt fog
találni, s a csábító saját testvére. Marót hazatérő útjában
találkozik Boddal s megvédi őt Haszán orgyilkosai ellen. Megtudva,
hogy Bod is várába és nejéhez megy, ismeretlenűl társúl szegődik
hozzá és kihallgatja a szerelmeseket. Majd várnagya előtt felfödi
magát s megparancsolja neki, hogy költse holt hírét s rendezzen
fényes temetést számára. Mire tovább is ez alakoskodás és temetési
komédia? Ez nem illik se a bán méltóságához, se a megcsalt férj
szenvedélyéhez, de más tekintetben sincs szükség reá, mert a
cselekvényre csak annyiban foly be, a mennyiben megnyújtja. Marót a
temetés után föllép, <span class="pagenum"><a name="Page_224" id=
"Page_224">-224-</a></span> Bodot elfogatja, nejét pedig átadja
Haszának váltságdíj helyett, a melyet ez, a vár alá jöve, haddal
követel. Bizonyára más boszút vártunk Maróttól. A szenvedély
gyilkos fölindulása természetes bármely nemes lovagnál, de nem az
ily ádázság. Ő megölheti nejét vagy elítélheti a középkori várurak
módja szerint, de nem adhatja át a töröknek, kit mint keresztyén és
magyar leginkább gyűlöl. Ő, a ki oly eszményien szereti nejét, nem
lehet boszújában oly vad és számító, annyival inkább, mert nem
gonosz, hanem csak gyönge asszonyt akar bűntetni. S ím alig telik
el néhány percz, mert Ida gyilkot kér tőle, ellágyúl, vissza akarja
vonni szavát, de Haszán nem enged s elviszi Idát. Marót harczra
készűl, hogy visszavívja nejét s boszút álljon Haszánon. Mindez nem
egy szenvedélyétől elragadt vagy szenvedélyen erőt vett férfiú
rajza, hanem egy gyönge emberé, a ki az ádáz boszú szörnyűségei s
az ellágyulás könnyei között hánykódik. E mellett boszúja, hogy
nejét váltságdíj helyett adja Haszánnak, mert nem tudván fizetni,
adott szava szerint, vissza kellene menni börtönébe, némikép a jó
üzlet színét viseli magán. Azonban mielőtt harczra indúlna, ki
akarja végeztetni Bodot, de épen akkor, a midőn ez vérpadra lép,
megtudja Haszán küldöttétől, hogy testvére. Megkegyelmez neki s
együtt indúlnak visszavívni Idát. Bod a csata bonyodalmai között
Haszán sátorába tör s minthogy elveszettnek hiszi a csatát, megöli
Idát, hogy ne lehessen Haszáné, s később maga is elesik. Marót
<span class="pagenum"><a name="Page_225" id=
"Page_225">-225-</a></span> megnyeri a csatát, felkötteti Haszánt s
megesküszik, hogy a török ellen vívandó harczoknak szenteli egész
életét. Ime e sívár hatású mű, a melyben nincs semmi lélekemelő. A
drámai technika tekintetében jobb Vörösmarty régibb műveinél, de
nem a tragikai művészetre nézve. Csak egyetlen megható jelenet van
benne, midőn Marót Bodban testvérére ismer, de ez csak futó villám,
a mely még sötétebbé teszi a láthatárt.</p>
<p>Az <i>Áldozat</i> a jambusok zengzetességére s a szerkezet
széparányúságára nézve felűlmúlja Vörösmarty minden tragédiáját, de
bonyodalma kevésbbé érdekes, mint akár a <i>Vérnász</i>é, akár a
<i>Marót bán</i>é. Nemcsak, hogy a tragikai elemek nem tudnak benne
egy erős cselekvénynyé fejlődni, hanem maga a fejlődés is sokkal
lassúbb és bágyadtabb s nem annyira a jellemek fejlesztésére
szolgál, mint inkább arra, hogy a lyrai ömlengéseknek s a pathoszos
szónoklatnak minél több tért nyisson. A mű hőse Szabolcs, Előd
vezér fia, nem jött ki Álmossal új hazát keresni; visszamaradt az
őshazában, mert szerette Zenőt, a kinek atyja a honmaradó párt élén
állott. Azonban hiában maradt hon, kedvese elszökött Zaránddal az
új hazába. Nem ismeri a csábítót, de annak nyomába jő, hogy az új
hazában élnek. Ő is odahagyja az őshazát, keresésökre indúl, hogy
boszút álljon rajtok. Az új hazában először is hugával, Csilárral,
találkozik, a kitől megtudja szülei halálát, s a kinek aztán
elbeszéli szerencsétlen szerelmét, boszútervét, a melyet
<span class="pagenum"><a name="Page_226" id=
"Page_226">-226-</a></span> míg végre nem hajt, meg nem nyughatik.
Nemsokára Zenő öreg szolgájával is találkozik s megtud mindent:
hogy Zaránd a csábító, a ki már is hűtelen hozzá, megúnta és el
akarja magától taszítani.</p>
<p>Ennyi az első felvonás. Szabolcs már czélnál van s nincs egyéb
hátra, minthogy végrehajtsa boszúját, s mégsem hajtja végre egész a
negyedik felvonásig. Mindaddig csak leselkedik Zaránd után,
ijesztgeti őt, egy-egy nyilat lőve reá. Vajon miért teszi mindezt,
mi gátolja boszúja végrehajtásában? Épen nem derűl ki az egész
műből. Szabolcsnak nincs miért lappangania; e titkos leselkedés
épen nem illik hozzá, de veszélyesb is reá nézve, mint a nyílt
föllépés. Mint Előd vezér fia egész méltóságában fölléphetne, a
mint boszúja végrehajtása után föl is lép s a zúgolódó nép egyetlen
szavára lecsöndesűl. E tekintetben a tragédia nagyon gyönge alapon
nyugszik; ha Szabolcs és Zaránd a második felvonásban
találkoznának, hamar vége szakadna az egész bonyodalomnak. De
Vörösmarty nemcsak ez iránt hagy zavarban bennünket. Azt sem
értjük, hogy a midőn Csilár találkozik rég nem látott bátyjával s
annyi mindenről szól neki, miért nem említi, bár egy szóval, hogy
férjhez megy és Zaránd a vőlegénye. Az sem jő ki tisztán, hogy Zenő
Zarándnak neje-e vagy csak kedvese. Az első esetben Csilárnak
tudnia kellene erről. Egy szóval épen nem valószínű, hogy Szabolcs
egész az utolsó felvonásig semmit sem tud arról, hogy huga Zaránd
menyasszonya és Csilár <span class="pagenum"><a name="Page_227" id=
"Page_227">-227-</a></span> sem arról, hogy Zaránd bátyja
kedvesének csábítója. Vörösmarty elejti azt a drámai erős
összeütközést, a mi itt a bátya és húg között kifejlődhetnék. A
helyett az egész drámát Zaránd cselszövénye tölti be, a ki hogy
szabaduljon Zenőtől, el akarja veszteni őt, s erre nem talál más
módot, mint hogy Hadúr papjának lakába csalja szegényt s a szent
berek barlangjában az alvilágnak áldozva megölje. Azonban Szabolcs
még az áldozat előtt meglepi őt; párbajra kelnek s Zaránd elesik.
És itt vége szakadhatna a tragédiának, de még egy felvonás hátra
van, a melyben Zenő megőrül Zaránd halála miatt, Csilár megtudja,
hogy bátyja ölte meg vőlegényét és Szabolcs a nép előtt igazolja
boszúját. Tulajdonkép Zaránd volna a legdrámaibb személy, a
mennyiben ő küzd leginkább az általa fölidézett viszonyokkal, de
épen annyira nem tud maga iránt érdeket gerjeszteni, mint
Vörösmarty bármelyik cselszövője. Zenő megőrülése Zaránd miatt
inkább színpadi csíny, mint lélektani fejlemény. Csilár nem tud mit
tenni; inkább beszél, mint érez s épen nem emelkedik helyzete
magaslatára.</p>
<p><i>Czillei és a Hunyadiak</i> utolsó drámai műve Vörösmartynak,
melyben újra visszaesik a történelmi rajzba s erősödni kezdő
technikája is megromlik. E mű egyébiránt egy drámai trilogiának
lett volna első része; a második részt is megkezdette, legalább ezt
mutatja egy töredék, a melyet 1851-ben a <i>Losonczi Phönix</i>
első kötetében közrebocsátott. Az első <span class=
"pagenum"><a name="Page_228" id="Page_228">-228-</a></span> rész
Czillei halálával végződik, a második Hunyadi László
lefejeztetéseig terjedt volna, a harmadikat László király végnapja
fejezte volna be. Mind erre már az első rész némely helyeiből
következtethetni: Gara magánbeszédéből, a ki Czillei megöletésekor
ennek zsebéből magához veszi a király által aláírt vesztő parancsot
a Hunyadi-fiúk ellen; Ágnes esküjéből, a ki, mint megcsalt szerető,
megígéri Henriknek, hogy László király halálára tör. Vörösmarty
drámai alakban nyújtja a Hunyadi-ház jól ismert viszontagságait, de
nem olvasztja egyszersmind drámaiakká. Szélesen dolgozott
történelmi rajzot veszünk, a mely a kort csak egy pár éles vonásban
jellemzi, minő példáúl Giskrának egy kissé grotesk alakja.
Népjelenetei csak függelékek, a humor frissesége nélkül. A
jellemrajz nem tud lélektanilag érdekessé válni; az erényes
személyekben nincs költőileg vonzó gyöngeség, a romlottakban pedig
hiányzik vagy a démoni erő, vagy a bűnt enyhítő viszonyok nyomása.
Vörösmartyt pályája vége felé meghatotta a Hunyadiak dicső
korszaka, épen mint ifjúságában Árpád nagy alakja. De míg <i>Zalán
futása</i> nagy hatással volt költői nyelvünk, epikai költészetünk,
sőt nemzeti fejlődésünkre is, addig e különben is csonka drámai
trilogia úgyszólva elhangzott.</p>
<p>Mint színkritikus 1837-ben lépett föl az <i>Athenaeum</i>ban,
<i>Dramaturgiai töredékei</i>vel, melyeket színbírálatok követtek a
pesti színház megnyíltától fogva egész 1842-ig. Érezte, hogy
költőnek, ha kritikusként <span class="pagenum"><a name="Page_229"
id="Page_229">-229-</a></span> lép föl, először is saját
gyöngeségeit szokták szemére lobbantani. «Mondhatnám – így szól
mindjárt a bevezetésben – hogy fungar vice cotis, de a
kérlelhetetlen idő ezt magától ki fogja mondani, ha így áll a dolog
s nem akarok gyanús kényeskedéssel jogaiba vágni, ahhoz látva
inkább, hogy részint mit önbotlásaimon, részint egyéb
tapasztalásaimból okúlva tanúlságot vevék, független töredékekben
közöljem, használandót, kiegészítendőt vagy végre megigazítandót
mások szorgalmai által.» Valóban nem igyekszik drámái védelmére
elméletet gyártani, mi annyi költő kritikus szokása. Ő kritikusaink
közt az első, ki a dráma legfőbb kérdéseit, ha nem is kimerítően,
de tüzetesen tárgyalja. Shakspeare felé is ő fordítja először az
írók és közönség figyelmét, s a mi épen oly nevezetes, útat tör a
tragikum eszméjének tisztázására, megtámadva a tévedés nélküli
erény szenvedtetését s a nagy bűnök hőseinek minden emberi tisztább
érzést vagy fényes és megdöbbentő tulajdonokat mellőző rajzát.
Színbírálataiban szintén sok gondot fordít Shakspeare műveinek
magyarázatára, serkenti a színészeket megküzdeni a legnagyobb
drámaköltő alakjaival, s egyszersmind sürgeti főbb művei
átültetését. «Nem tartózkodunk kimondani – kiált föl
<i>Hamlet</i>ről írt bírálatában – hogy Shakspeare jó fordítása a
leggazdagabb szépliteraturának is fölér legalább felével.» S hogy
jó példával menjen elől, 1839-ben maga lefordítja <i>Julius
Caesar</i>t. Egy szóval Shakspeare első magyarázója és valódi
műfordítója irodalmunkban. <span class="pagenum"><a name="Page_230"
id="Page_230">-230-</a></span></p>
<p>Nem kevésbbé jellemző oldala színbírálatainak az is, hogy mint
ellenzék lép föl a német dráma irányában, melynek zsarnoki uralma
alatt nyögött színpadunk s pártfogása alá veszi a franczia új
drámát, melyet a német kritika annyira üldözött. Vörösmarty hol
ösztönszerűleg, hol öntudatosan mind végig küzdeni látszik a német
költészet és kritika szertelen befolyása ellen. Költői és politikai
hajlama egyaránt erre ösztönözték; ohajtotta, hogy önállóbban
fejlődjünk s ne csak német szomszédaink, hanem egész Európa
irodalmára fordítsuk figyelmünket. A német dráma különben is nagy
hanyatlásnak indúlt s a pesti közönség német ízlésének, mely a
Nestroy-féle bohózatokhoz is oly édes-örömest hajlott, ideje volt
más irányt adni. A franczia romantikai iskola épen akkor lépett
legvirágzóbb korszakába. Az <i>Athenaeum</i> nagy előszeretettel
fordúlt hozzá s a mit 1837-ben Vörösmarty kezdett, Bajza még
nagyobb erélylyel folytatta. Az ellenhatás nem maradt el, kivált
midőn a franczia színművek színpadunkon nagyon is divatosak lőnek.
Garay <i>Regélő</i>jében különösen Henszlmann támadta meg a
franczia új drámát, s vele együtt az <i>Athenaeum</i>ot. Annyi
igaz, hogy Vörösmarty túlbecsülte Hugót és Dumast, hogy Bajza a
védelemben épen oly hibákat követett el, mint Henszlmann a
támadásban, de azt csak az elfogúlt tagadhatja, hogy a franczia
dráma hatása fejlődési fokot képez drámairodalmunkban s ezt némikép
az <i>Athenaeum</i>nak is köszönhetni. A drámai forma élénkebb
<span class="pagenum"><a name="Page_231" id=
"Page_231">-231-</a></span> érzéke ekkor ébredt föl drámaíróinkban
s oly technikai készséget tanúltak a franczia drámákból, melyet
máshonnan aligha szerezhettek volna meg. Az eddig elhanyagolt
színpadra figyelem fordíttatott, gyorsabb cselekvény és
szerkezetbeli gond váltották föl a német nehézkességet és
hosszadalmasságot.</p>
<p>Mindez nyereség volt dramaturgiai viszonyaink közt; e törekvést
a kritikának bátorítani kellett. Hogy aztán az úgynevezett színpadi
hatás karjai közé vetették magokat drámaíróink s a technika valódi
bálvány lőn, annak legkevésbbé Vörösmarty volt az oka, ki mint
drámaíró oly kevéssé bírta a színpadi hatás titkát, mint kritikus
pedig először izgatott Shakspeare meghonosítása ügyében.
Színbírálataival nemcsak drámairodalmunk fejlődésére hatott, hanem
a színészetére is. A helyes kiejtést, a nyelvtani szabatosságot, a
magyaros szavalást először sürgette nyomósabban, szemben azzal a
modorossággal, melyet a német színészet utánzása oly divatossá tőn
régibb színészetünkben. A magyar színészet keletkezésekor egészen a
németnek levén tanítványa, azt is átvette tőle, a mi tisztán csak
nyelvi sajátság volt. Némely kezdő és végszótagok elnyelése, a
középszótagok hangsúlyos kiemelése, a magánhangzók széles ejtése, s
olykor diphtongizálás igen megszokott volt régibb színészetünkben s
a művészi szavalás egyik titkának tartatott. Ide járúlt még
bizonyos éneklő modor az érzelmes és patheticus helyeken, a mely,
úgyszólva, összeforrott a magyartalan hangsúlyozással. Mindez
<span class="pagenum"><a name="Page_232" id=
"Page_232">-232-</a></span> ellen küzdött Vörösmarty s diadalra
segítette az ifjabb színészek irányát, kik az üres pathosz, az
affectált hang és arczjáték helyett természetesb és jellemzőbb
ábrázolásra törekedtek. Ez mind helyes volt, hanem azzal, hogy
sokkal több erélyt tanúsított az álpathosz üldözésében, mint a
valódi támogatásában, némikép ő is előkészítette azt a nem épen
örvendetes fordulatot, mely színészetünket a nagy stil helyett
mindinkább ragadta a genre felé.</p>
<p>Vörösmartynak a viszonyokhoz képest elég szigorú színbírálatai
miatt kevés baja volt a színészekkel és drámaírókkal. Ismerték
feddhetetlen jellemét, tisztelet- és szeretettel viseltettek iránta
s ritkán vették rossz néven tőle még azt is, a mit talán
igazságtalan ítéletnek hittek. Inkább csak egy pár színésznő
haragudott reája: Déryné és Komlóssyné; ez utóbbival polemiája is
volt, mely alkalmasint legszebben írt polemiája. Dumas
<i>Caligulá</i>ja első adatásakor 1838-ban Vörösmarty azt jegyezte
meg e színésznőről, hogy folyvást nagy szerepekben játszik, pedig
kín magának, kín a nézőknek s hogy az a kácsahang, melylyel
szerepének indulatosb helyeit elsápogatja, nem a pesti színpadra
való. Komlóssyné nem hagyta szó nélkül e megjegyzést s épen nem a
jámbor kácsa hangján felelt. Elmondotta, hogy midőn még se az
akadémia, se az <i>Athenaeum</i>, se a pesti színház nem létezett,
ő ifjú éveinek feláldozásával már fáradozott a magyar színészet
parlag mezején, hogy a magyar nyelvet sokkal inkább terjesztette,
mint <i>Zalán futása</i>, melyet csak <span class=
"pagenum"><a name="Page_233" id="Page_233">-233-</a></span> a
legmíveltebbek olvastak, és <i>Salamon király</i>, melyet soha sem
adtak elő; hogy ő nem tolja magát a közönségre, de szerződésénél
fogva kénytelen eljátszani minden neki osztott szerepet, hogy nem
szükségből, kenyérkeresetért jött a pesti színházhoz, hanem hogy
két növendék-leányát színésznőnek nevelhesse; hogy leányai sírva
csüngenek nyakán s így szólanak: «Menjünk anyám innen, hisz nem
szorultál reá, hogy magadat kigúnyoltasd, hadd veszszen a theatrum
minden kritikusával, hol egy oly jó anyát, mint te, kigúnyolnak, ki
érettünk fáradságos keresményedet feláldozod, csakhogy a színészi
pályára szükséges muzsikára, nyelvekre megtaníttass.» E valóságos
színésznői szenvelgéssel írt czikkre Vörösmarty épen annyi
őszinteséggel, mint humorral felelt. «Való – kiált föl a többek
között – <i>Salamon</i> és <i>Zalán futása</i> mindazt nem tették!
Vajha ne így volna, vajha ezek épen annyi tökélylyel
dicsekedhetnének, mint hibáik vannak. Vajha méltók volnának
népszerűkké lenni, vérré válni a nemzet minden ereiben, hírre kapni
a külvilág előtt s becsülettel és díszszel térni meg a magyar
hazába. De mit használ mindez a sok vajha? Hova lettek a szegény
költőnek büszke álmai? Mi lett belőled szép remény? Egy pár kötet
vers, melyet már csak nevéről ismernek, melyet mindenki megdícsér
inkább, mint elolvasson. Keserű jutalom! És mégis így kell lenni. A
sok ezer mű közűl kevés éli túl írója életét, sőt csak fiatalságát
is; de ha korában megtevé hatását, ha morzsa volt a nemzeti dísz
<span class="pagenum"><a name="Page_234" id=
"Page_234">-234-</a></span> nagy épületéhez, ha alapja lőn szebb
jövendőnek: író és nem-író, színész és nem színész elégedjünk meg
vele; ne vegyük meg kétszer az adósságot; az idő kifizetett
bennünket a múltért. A mi ezen túl van, az új számvetést kíván. S
ennek az utóbbival csak az emlékezet útján van összeköttetése.
Sovány vígasztalás talán, de jobb az öncsalásnál, mely édes, de
épen oly émelygős is, mint a méz, s mi mindennél rosszabb, utóíze
méregkeserű.» Ezután Komlóssyné leánya, Ida, felé fordúl, a ki a
pesti színpadon már egy pár kísérletet tőn. «Hol találunk paizst –
folytatja – ily szelíd s mégis sújtó harag ellen? S ha a kedves
Ida, kinek fiatal hangja lelkünkben egy régen elhangzott tavasznak
dalait újra felidézi, kinek könnyű sugár termetkéje úgy áll a
színpadon, mint egy megtestesűlt remény, kit még hibáiban is
tűrünk, sőt szeretünk, mert azokban tehetséget vélünk lappangani:
ez a bájos gyermek is halált mondott reánk? Hogy soha nagyobb bűne
ne legyen életében. Igen, Ida, önnek szeretni kell anyját, részt
venni annak minden bajában, sőt szabad boszankodni is kritikusaira;
de midőn ártatlan haragja elmúlt, hallgatni kell az ész szavára
is.» S itt egész atyai érzéssel tanácsokat osztogat Vörösmarty
Idának, melyeket ma is haszonnal olvashatnak fiatal
színésznőink.<a name="FNanchor_38" id="FNanchor_38"></a><a href=
"#Footnote_38" class="fnanchor">38)</a></p>
<p>Sokkal több baja volt a színbíráló Vörösmartynak <span class=
"pagenum"><a name="Page_235" id="Page_235">-235-</a></span> a
<i>Honművész, Rajzolatok</i> és <i>Hírnök</i> czímű lapokkal, a
melyek az <i>Athenaeum</i>nak mintegy ellenzékei voltak. Azonban
nem igen bocsátkozott velök hosszasb polemiába, megelégedett néhány
felvilágosító, czáfoló vagy visszatorló megjegyzéssel, melyeket
alkalomszerűen színbírálataiba szőtt. A lap censorával, továbbá a
színházi igazgató-bizottság elnökével, Földváry Gáborral, nem
egyszer jöttek összeütközésbe mind ő, mind társai. Földváry híres
első-alispánja volt Pestmegyének, tevékeny, erélyes, egy kissé
erőszakos ember s az írókat nem épen sokra becsülő táblabíró. Mióta
a budai magyar színészeket Pestmegye vette pártfogása alá, az
igazgató-bizottságban nála senki sem tett többet arra, hogy Pesten
állandó magyar színház emelkedjék. Széchenyi ellenére, a ki
országos költségen a Dunaparton akart egy nagyobbszerű színházat
emelni, fölépíttette a kerepesi-út melletti színházat s 1837-ben
megnyittatta. Az ő befolyása neveztette ki a színház igazgatóit is.
Bajza 1838 júniusában lemondván ez állásról, sűrűen változtak az
igazgatók: Bajzát Ilkey, ezt csakhamar Szentkirályi váltotta fel,
1839 elején egy kevés ideig gróf Ráday igazgatott, ki után Nyáry
Pál következett. Az <i>Athenaeum</i> meglehetős súrlódásba jött nem
annyira az igazgatókkal, mint az igazgató-bizottsággal, mely
nehezen tűrte a gáncsot. E súrlódásokra leginkább az adott
alkalmat, hogy a dráma ügye kezdett hanyatlani az opera kedvéért s
az első énekesnő, Schodelné, mindenhatósága a színházi fegyelmet
<span class="pagenum"><a name="Page_236" id=
"Page_236">-236-</a></span> majdnem felbomlással fenyegette. Nyáry
bizottsági tag, majd igazgató, udvarolt Schodelnének és
szerződésileg kivétette őt a színházi törvények alól. Az
<i>Athenaeum</i> többször megtámadta ez irányt, bár általában elég
mérséklettel. A lap censora a maga fejétől-e vagy a színházi
bizottság sugalmazásából, nem tudhatni, kezdte kihúzogatni az ily
czikkeket. E miatt nemcsak Vörösmarty tette le a színbíráló tollat,
hanem maga az <i>Athenaeum</i> sem közölt többé színbírálatot, 1839
ápril 28-tól 1841 január 1-ig; mikor a pesti színház országossá
emelkedvén, a megyei bizottságot országos váltotta fel.<a name=
"FNanchor_39" id="FNanchor_39"></a><a href="#Footnote_39" class=
"fnanchor">39)</a></p>
<p>Ide járúlt még egy sajtópör is, melyet a bizottsági elnök
Földváry Gábor, kezdett az <i>Athenaeum</i> szerkesztői ellen. A
szabadelvű Pestmegye oly kevéssé tűrte a hírlapok véleményét, mint
a nem szabadelvű helytartótanács s a radicalis Nyáry Pál nem
restelte, hogy semmiségért oly férfiakat üldöztessen, mint
Vörösmarty, Bajza és Toldy. Talán ez levén a censura idejében az
első sajtópör, nem fölösleges legfőbb részleteivel megismerkednünk.
Az 1839-iki <i>Athenaeum</i> első félévi 7-ik számában Bajza,
Vörösmarty vagy más tollából <i>Változások a pesti magyar
színháznál</i> czím alatt egy névtelen rövid közlemény jelent meg,
mely szerint gróf Ráday Gedeon lemondott a színház igazgatásáról s
azt Nyáry Pál vette át teljes hatalommal; megemlíti az igazgatók
gyakori változásának <span class="pagenum"><a name="Page_237" id=
"Page_237">-237-</a></span> káros voltát s jelenti, hogy a főbb
színészek közűl némelyek, mint Megyeri, Egressy, Szerdahelyi, a
kiket igen bajos lesz pótolni, elhagyni készülnek a színházat.
Lehet, hogy e tények még akkor nem voltak valók, bár később
megvalósúltak s az <i>Athenaeum</i> csak szállongó híreket közölt,
nem a legjobb szándékkal az új igazgató iránt. Azonban minthogy
semminemű becsületsértés nem forgott fenn, a bizottságnak be
kellett volna érni e hírek czáfolatával, melyet az <i>Athenaeum</i>
szívesen kiadott volna. A helyett a bizottsági elnök, Földváry
Gábor, vallató parancsot eszközölt ki a megyétől a káros, hamis és
rágalmazó czikk írója nevének kikutatására. A szerkesztők egyike
sem akart vallani, de mint szerkesztőség mindenik felelősnek
nyilvánította magát a kérdéses czikkért s ezt nemcsak a vallató
parancscsal hozzájok küldött törvényes személynek jelentették ki,
hanem lapjokban is, hol röviden érintve az ügyet, a sajtóügy körűli
zavaros fogalmakat tisztázni igyekeztek.<a name="FNanchor_40" id=
"FNanchor_40"></a><a href="#Footnote_40" class="fnanchor">40)</a> A
megyei törvényszék mind hármokat, mint a vallató parancsnak nem
engedelmeskedőket, beperelte, későbbre hagyva föl az érdemleges
rágalmi pert. Az <i>Athenaeum</i> szerkesztőinek Érdy volt az
ügyvéde, a jeles régiségbúvár, ki igen kemény és gúnyos replikákban
ostromolta az ellenfelet; legfőbb erőssége az volt, hogy a másod
alispán, Simoncsics János, tagja levén a színházi <span class=
"pagenum"><a name="Page_238" id="Page_238">-238-</a></span>
részvényes társaságnak, érdeklett fél s így nem lehet bíró. Mind
hiában, az <i>Athenaeum</i> szerkesztői, mint vallani nem akarók,
harminczkét forint bírságban elmarasztaltattak, de Érdy
megsemmisítő parancsot eszközölvén ki a királyi táblától ez ítélet
ellen, a pör deponáltatott s a felpörösnek nem volt kedve azt más
alapon újra megindítani.<a name="FNanchor_41" id=
"FNanchor_41"></a><a href="#Footnote_41" class="fnanchor">41)</a> E
pörre s a censurai önkényre czéloz Vörösmarty, midőn 1841 elején
újra fölveszi bíráló tollát s a színházi ügyek másfél év alatti
képét rajzolja. Ez időponttól fogva ismét számos bírálatot írt, bár
nem annyit, mint azelőtt; nagy részt Bajza pótolta helyét; 1842-ben
egészen visszavonúlt s csak az eredeti színművek díjazása
kérdéséről írt egyetlen czikket, mikor aztán a színbírálat terhe
egész az <i>Athenaeum</i> megszűntéig Bajza vállaira nehezűlt.</p>
<p>Vörösmartyt színkritikái közelebbi viszonyba hozták a
színészekkel és drámaírókkal, kik játék után örömest siettek abba a
vendéglőbe, hol kritikusuk szokott vacsorálni. Vörösmarty egy pár
régibb barátja, s néhány fiatal költő: Gaal, Vachott Sándor, Tóth
Lőrincz, Erdélyi, kik az <i>Athenaeum</i>ba dolgoztak, szintén
megjelentek itt. A színészek közűl Megyeri, Egressy, Lendvay,
Szentpétery ritkán maradtak ki. 1838 elejétől fogva a
Sebestyéntéren levő <i>Csiga</i> vendéglő <span class=
"pagenum"><a name="Page_239" id="Page_239">-239-</a></span> volt
tanyája ez írói és művészi körnek. Később – mert az irodalom és
művészet minden barátja szívesen láttatott – annyira megszaporodtak
tagjai, hogy kibérelték a vendéglő első emeletét s egy részvényekre
alapított társulatot alakítottak, mely «Egyesült, hogy egyesítsen»
jelige alatt, először mint <i>Nemzeti</i>, majd mint <i>Ellenzéki
kör</i> emlékezetes szerepet játszott Pest társadalmi és politikai
életében.</p>
<p>Vörösmarty volt központja e körnek, egyszersmind első elnöke,
majd több ízben alelnöke s mindig legbefolyásosabb tagja.
Személyisége épen alkalmas volt arra, hogy maga köré gyüjtse Pest
íróit és művészeit s neve díszt adott az elnöki széknek még akkor
is, midőn a szerény társulatocskából egy hatalmas politikai klubb
nőtt ki. Nőtlen ember volt s nem tudta, hol töltse esténként üres
óráit. A casino igen aristocraticus körnek tetszett neki, kártyázni
nem szeretett, estélyekbe, bálokba nem járt, csak a színház volt
állandó mulatsága. Most nem éjjel dolgozott, mint fiatalabb
korában, hanem reggeltől délig; a délutáni órákban az akadémia vagy
Kisfaludy-társaság üléseibe ment vagy olvasott, sétált. Színház
után valóságos szüksége lőn, hogy vacsoráját vidám körben töltse el
s hol tölthette volna vidámabban, mint régibb és ifjabb írótársai s
őszinte tisztelői körében? A színészek tisztelték mint költőt és
kritikust, szerették mint embert s a színügy egyik legbuzgóbb
apostolát. Már az föltűnt nekik, hogy Vörösmarty a budai
színelőadásoknak egyik legszorgalmasabb látogatója <span class=
"pagenum"><a name="Page_240" id="Page_240">-240-</a></span> volt az
írók között s majd minden nap megtekintette az épülőfélben levő
pesti színházat, vajon mennyire haladt. Néha leűlt egy kőre s a
színészek körűle csoportosúltak. Ez időtájt kezdődik bővebb
ismeretségök. Vörösmarty becsűlte őket, mint az írók bajtársait,
kik félszázad óta épen oly elhagyatva és ernyedetlenűl küzdenek a
nemzeti míveltség ügyében; szerette bennök azt a jó kedvű humort,
melyet se a sors mostohasága, se az emberek előítéletei nem tudtak
megtörni s örömest hallgatta tréfáikat s tarka életök rajzait. Nem
csekélyebb vonzalommal viseltetett a tehetségesb ifjú írókhoz, kik
valóságos lelkesüléssel ragaszkodtak hozzá. Őszinte kritikusuk
volt, de nem szigorú, inkább bátorító, csak az önhitteket és
tolakodókat riasztotta vissza magától. Egyszerűségében bizonyos
méltóság nyilatkozott, szívességében valami atyai. A szerény és
tartózkodó fiatal Vörösmartyból szelíden komoly férfiú vált, kit
csak a vita tüze kapott ki önmérsékletéből; az eddig elvonúlt költő
inkább vegyűlt emberek közé s örömestebb mulatott.</p>
<p>A <i>Csiga</i>-vendéglőben különböző elemek olvadtak össze,
melyek kellemessé tették a társaságot. Némely színész és fiatal író
igen is pajzán kedvét korlátozta az idősbek tekintélye, egy pár
igen is komoly író nehézkességét magával ragadta az általános jó
kedv. Lassanként ügyvédek, orvosok és iparosok is látogatni kezdték
a vendéglőt s a társalgás változatosb lőn. Míg a <i>Kör</i> inkább
csak írók és művészek gyűlhelye <span class="pagenum"><a name=
"Page_241" id="Page_241">-241-</a></span> volt, nem annyira a
politika, mint a művészet és irodalom voltak a beszéd főtárgyai.
Vörösmarty sokat mondott meg vagy fejtett ki itt, mit bírálataiban
elhallgatott vagy alig érintett. Egressyt ő vonta be az
<i>Athenaeum</i> dolgozó társai közé s bátorította írói pályáján.
Lendvay tőle tanúlta meg az ik-es igéket. Az ifjú írók nem egyszer
kérték véleményét egy vagy más tárgyban. Az irodalom napikérdései
megvitattak, s folyamatban levő polemiák ügye eldöntetett. A
dramaturgiai és irodalmi vitákat egy pár adoma váltotta föl
Megyeritől, ki valóságos drámai elbeszélő volt s úgyszólva
játszotta az adomákat. Egressy olykor szavalt, Lendvay egy-egy
népdalt énekelt. Vörösmarty is szeretett adomázni, néha szavalt is
még meg nem jelent költeményeiből, sőt ha rendkívüli jó kedve volt,
elénekelte valamelyik kedvencz népdalát: <i>Micsoda falu ez, Mikor
még nőtelen voltam, Irígylik a bajuszomat</i> kezdetűeket. Azonban
adomái és népdalainál is többet tartott szivarjaira, melyeket maga
készített. Meg-megkínálta velök asztaltársait, kik szintén
dícsérték s nem merték bevallani, hogy biz’ azok keveset érnek. A
pezsgő készítésére is ráadta magát, kivált mióta szőlőt vett; nagy
készülettel fogott hozzá Sallayval, de főfájás lett a vége, mit
mind ő, mind a vendégek őszintén bevallottak.</p>
<p>A <i>Kör</i> törzstagjai ünnep- és vasárnapokon kirándulásokat
rendeztek a budai hegyek közé, Rákosra, Fótra, a melyekből
Vörösmarty soha sem maradt ki. Fóton neki magának is volt szőlője,
a melyet gróf <span class="pagenum"><a name="Page_242" id=
"Page_242">-242-</a></span> Károlyi Istvántól még akkor vett, a
mikor Fáy András és Ferenczy szobrász a magokét s melyet később a
Ferenczyével együtt Fáy váltott magához. A Fáy fóti szüretjei
híresek voltak. A szíves házi gazda egész 1848-ig mindíg
megtartotta a szüreti lakomát. Számos író, művész, publicista
rándúlt ki ide, a kik nagyobbrészt a <i>Kör</i> törzstagjai s
egyszersmind Fáynak részint barátjai, részint tisztelői voltak. Ha
Pesten volt, Deák Ferencz is megjelent. Vörösmarty a fóti szüretek
legrégibb vendégei közé tartozott s alig volt valahol jobb kedve,
mint itt. Ebéd alatt és után egymást érte a sok szellemes toaszt,
adoma és tréfa. Néha a költők közűl valamelyik még eddig meg nem
jelent művét szavalta el. Este lobogó tűz mellett foglalt helyet a
társaság. A dal, leginkább népdalok éneklése, ritkán hiányzott.
Vörösmarty ilyenkor el-eldalolta a <i>Bort ittam én, boros
vagyok</i> kezdetű népdalt. Barátjai gyakran mondották, ideje volna
már, hogy ő írjon egy szép bordalt s azt énekelje. Toldy
fontoskodva sajnálkozott, hogy a magyar műköltészet lyrájában még
mindíg hiányzik az úgynevezett «geselliges Lied», a műveltebb víg
társaságok dala. Vörösmarty a jövő szüretre ígért is ily dalt, de
egyik év a másik után múlt s a várt dal még mind nem készűlt el.
Azonban 1842-ben csakugyan megírta az ígért bordalt s örvendett,
hogy meglepheti vele barátait. Először Deák Ferencznek olvasta föl,
kivel együtt ment ki a szüretre, aztán az egész társaságnak, mely a
dalt fóti <span class="pagenum"><a name="Page_243" id=
"Page_243">-243-</a></span> dalnak keresztelte, s melyhez Thern
Károly még azon évben dallamot írt.</p>
<p>Rákosra leginkább galambvadászat kedveért rándultak ki a
<i>Kör</i> törzstagjai. Megvettek egy csoport galambot, zsákba
kötötték, kivitték magokkal, elbocsátották és lelövöldözték.
Ilyenkor ott is ebédeltek; a társaság valamelyik ahhoz értő tagja
gulyáshúst készített. Ebéd után irodalmi és politikai dolgokról
folyt a társalgás, a melyet néha szavalás és éneklés váltott fel.
Egy ily alkalommal valaki azt indítványozta, hogy Egressy szavalja
el Garay <i>Kont</i>ját s az egész társaság egy néma csoportozatban
kísérje arcz- és tagjátékkal az előadást. Szigligeti volt Zsigmond
király, a kit felültettek egy improsivált trónra, Vörösmartyt pedig
megtették kritikusnak és közönségnek egy személyben. Egressy
szavalása alatt előlépett Kont, a harminczkét nemes élén s arcz- és
tagjátékkal kísérte a szót. Midőn a bakó botjával rendre érinté a
nemeseket, mindnyájan a gyepre dűltek, utoljára maga Kont is.
Azonban e soroknál</p>
<div class="poem">
<div class="stanza"><span class="i0">De a tömegnek
ajkain<br /></span> <span class="i0">Kél lázadó
moraj<br /></span></div>
</div>
<p class="i0">zajongni kezdtek a földre hullott nemesek,
felugrottak s kergetni kezdték Szigligeti ő felségét.</p>
<p>Egy szóval Vörösmarty a <i>Kör</i>ben pihente a nap fáradalmait.
Tisztelői közűl némely szigorú erkölcsbírák megrótták benne e
szokást. Magyarország első költőjének nem illik egy kis vendéglőben
színészek <span class="pagenum"><a name="Page_244" id=
"Page_244">-244-</a></span> és írócskák között tölteni napjait,
Pest első szalonjaiban volna helye. De hol voltak Pesten azok a
valóban magyar szalonok? Még a leghazafiasb szellemű előkelő
családoknál is a nők kedveért németűl vagy francziáúl folyt a
társalgás, s épen a nők ismerték legkevésbbé a magyar irodalmat. S
mit csinált volna e körökben Vörösmarty, kiben nem volt semmi
világfias? Megjelent koronként Széchenyi István és Batthyány Kázmér
grófok ebédjein és estélyein, de nem kívánt a fensőbb körök állandó
vendége lenni. Tudta, hogy az aristocratia azt becsüli legkevésbbé
ki körébe tolakodik, ismerte saját egyéniségét, mely mindenre
alkalmasb, mint arra, hogy a nagyúri szalonokban szerepet
játszszék. Jó helyt volt ő a <i>Csiga</i>-vendéglőben s mulatságos
órái is hasznot árasztottak. A vacsoráló társaság, melyet
Vörösmarty tartott össze, egy második kaszinó lőn, mely közelebbi
ismeretségbe hozta a művészt az íróval s mindkettőt a főváros
honoratior és polgárosztályával. A <i>Nemzeti Kör</i> lassanként
központja lőn a főváros középosztályának és sokat tőn az irodalom
és művészet iránti érdekeltség s általában a nemzeti szellem
terjesztésére. 1845-ben, midőn tagjai a szállásváltoztatás
kérdésében meghasonlottak, már oly népes volt, hogy egy másik
kaszinó is kitelt belőle, mely <i>Pesti Kör</i> nevet vett föl.
1846-ban Teleki László gróf és Vörösmarty elnöksége alatt mint
<i>Ellenzéki Kör</i> egyesült a két társulat s valóságos politikai
klubb lőn, mely föladatává tette a fővárosban némileg pótolni a
sajtó <span class="pagenum"><a name="Page_245" id=
"Page_245">-245-</a></span> korlátozottságából eredő hiányokat, s
tért nyitni a szabad gondolatcserének. Bajza megbízatott egy a
censura bilincseitől ment s külföldön kiadandó zsebkönyv
szerkesztésével, mely 1847-ben <i>Ellenőr</i> czím alatt meg is
jelent, szépirodalmi és politikai tartalommal. Vörösmarty a
<i>Kör</i>ben szokta elszavalni a censurától kitörült költeményeit,
melyek aztán az <i>Ellenőr</i>ben nyomattak ki. Íme, mivé lőn a
vacsoráló társaság, íme Vörösmarty hatása Pest társadalmi
életében.</p>
<hr class="chap" />
<div class="chapter"></div>
<p><span class="pagenum"><a name="Page_246" id=
"Page_246">-246-</a></span></p>
<h2>XI.</h2>
<p class="summary">Akadémiai jutalmak, megtiszteltetések, írói
tiszteletdíjak. Széchenyi hatása Vörösmartyra. A magyar hazafi lyra
jellemzése. A <i>Szózat</i> és más hazafi ódák. A magyar költészet
és az ellenzék. Párhuzam Berzsenyi és Vörösmarty közt. Újabb lyrai
költemények. Csajághy Laura. Költői beszélykék. <i>Szép
Ilonka</i>.</p>
<p>Vörösmarty életében 1831-től egész házasságáig (1843) kevés
változás történt. Harminczadik évében az akadémiában elérte
mindazt, a mit elérhetni: osztályában első rendes tagnak
választatott; háromszor nyerte meg az akadémia nagy jutalmát:
munkái első gyűjteményével (1834), <i>Marót bán</i>nal (1838),
újabb munkái gyüjteményével (1842), a két első esetben megosztatott
a kétszáz arany közte és Kisfaludy Sándor, majd Balázsházy János
között, az utolsóban megosztatlanúl adatott ki; egyszer a drámai
pályadíjt nyert <i>Vérnász</i>szal (1833).<a name="FNanchor_42" id=
"FNanchor_42"></a><a href="#Footnote_42" class="fnanchor">42)</a>
Negyven éves koráig kivívta a legfőbbet, mit költő nemzetétől
kivívhat: irodalom és közönség elismerte, hogy első költője
Magyarországnak, nemcsak az élők között, hanem általában. Néhány
megye táblabírájává választotta, sőt részesült <span class=
"pagenum"><a name="Page_247" id="Page_247">-247-</a></span> fáklyás
zenében is, a magyar dicsőség ez elmaradhatatlan füstjében: először
1839-ben Losonczon, egyik vidéki kirándulása alkalmával; másodszor
1841-ben Pesten, nevenapján; harmadszor 1845-ben Kolozsvártt és
Debreczenben, midőn Deákkal együtt Wesselényi látogatásából tért
haza. Pesten egyéb iránt nevenapjának előestéjén nem egyszer
gyülekeztek a juratusok ablaka alá egy harsány éljent kiáltani.
Dicsőségének anyagi oldala nem igen volt arányban a szellemivel.
Mióta a <i>Tudományos Gyüjtemény</i> szerkesztéséről lemondott,
csak az akadémiai 500 forint volt biztos jövedelme, melyhez mint
rendkívüli bevételek járultak a jutalmak, az <i>Auróra</i> és
<i>Athenaeum</i> tiszta jövedelmének osztaléka, s az a csip-csup
befolyó s aránylag csekély összeg, melyet újabb munkáinak 1840-ben
önmaga által kiadott gyüjteményéből kapott. Ez években egyre-másra
fölmehetett évi jövedelme 800–900 pengő forintra.</p>
<p>A mint 1833–1843-ig lakását nem változtatta, oly kevéssé
változtak külső viszonyai is, de bensőkép egészen átélte a magyar
politikai élet fejlődését, melynek minden küzdelme, reménye,
aggodalma, öröme, kínja szívébe olvadt. Már első ifjúságában jól
ismerte hazája történelmét, közjogát; 1823-ban még mint juratus
majdnem lázas részvéttel kísérte a megtámadt alkotmány védelmét s
költői lelkesülésének legfőbb tárgya az egykor dicső s most
hanyatló és meggyalázott hazája volt. <i>Zalán futása</i> költői
kifejezése volt az 1825-iki országgyűlés hangulatának s
<span class="pagenum"><a name="Page_248" id=
"Page_248">-248-</a></span> költőjénél senki sem ragaszkodott
hívebben a megindúlt nemzeti mozgalomhoz. Azonban akkor még nem
foglalkozott tüzetesebben politikával s inkább írói, mint politikai
körökben élt. Széchenyi munkái s az 1830 iki franczia forradalom
vonták be a szorosan vett politika körébe s adtak szellemének új
irányt, mely költészetére is lényegesen befolyt. Ez idő óta az
európai eseményeket is nagyobb figyelemmel kísérte, szorgalmas
olvasója lőn egy pár külföldi német lapnak s kedvencz olvasmányai
közé tartoztak a történelmi munkák és politikai röpiratok. De semmi
sem hatott reá oly mélyen, mint Széchenyi munkái, melyeket épen oly
rendkívüli érdekkel olvasott, mint Széchenyi az ő költeményeit.</p>
<p>Az a reformmozgalom, melyet Széchenyi, mind a társadalmi, mind a
politikai téren felköltött, új lelkesüléssel töltötte el
Vörösmartyt. Nemzeti mély érzelme, lángoló hazafisága az európai
eszmék cultusával vegyűlt, a múlt dicsőségén borongó költő a
jelenhez fordúlt s hinni kezdett a jövőben. A küzdelem czélja immár
nemcsak az alkotmány védelme volt, több kifejtésénél is, egy nemzet
regeneratiója. Vörösmarty nem lépett a politikai szónokok közé, se
becsvágya, se tehetsége nem volt hozzá, de foglalkozott minden
szőnyegen levő kérdéssel s barátai vagy jó ismerősei voltak a
legkitünőbb politikai nevezetességek. Mint politikai író sem kívánt
szerepelni, de lyrája folyvást hol előharczosa, hol kísérője volt
ama nemzeti nagy küzdelemnek, mely 1848-ban lelte befejezését.
<span class="pagenum"><a name="Page_249" id=
"Page_249">-249-</a></span> Lelkesülést nyerve tőle s árasztva
vissza reá, a magyar hazafiságnak költő elődeitől lényegesen
különböző kifejezést adott. <i>Szózat</i>a milliók szívében
szendergő sejtelmet érlelt hő vágygyá, erős törekvéssé.</p>
<p>A magyar lyra rövidben a nemzet történelme. A legrégibb időktől
fogva egész jelenkorig néhány költemény olykor hívebben kifejezi a
nemzet hangulatát, a hazafiság eszméit, mint akár államiratok, akár
országgyűlési beszédek. Egy európai nemzet lyráján sem rezdűlt meg
annyiszor a hazafiság húrja, mint a magyarén. Nem ok nélkűl.
Egyetlen európai nemzet sem küzdött annyit lételéért s a nemzeti
fájdalomnak lehetett-e táplálóbb forrása, mint a mi viszontagságos
nemzeti életünk? De másfelől a nemzeti szellemnek mind a nép- mind
a műköltészetünkben eleitől fogva a lyra volt kedvencz, néha
kizárólagos formája. A lyrában kellett hát nyilatkozni mindannak,
mit a költő nemzetével együtt legmélyebben érzett. A hazafiság
élénk érzése, mondhatni szenvedélye, kiváló jellemvonása a magyar
költészetnek. Ereje és gyöngesége egyszersmind: innen fakadnak
legszebb ódáink, innen árad ki szónokias hangulatunk, mely
annyiszor erőt vesz a költőin.</p>
<p>Legrégibb lyrai költeményeinkben, melyek alkalmasint még régibb
idők viszhangjai, a katholicismus és királyság fejezik ki a magyar
hazafiság eszméit. Szűz Mária, Magyarország védasszonya, vallásos
és hazafi cultus tárgya egyszersmind. Képe leng a magyar
<span class="pagenum"><a name="Page_250" id=
"Page_250">-250-</a></span> zászlókon s a hazafi, mint a Peer-codex
egyik költeménye bizonyítja, úgy sóhajt föl hozzá, mint a ki a
halottak föltámasztója, az ellenség megnyomoritója, a királyok jó
tanácsadója, magyarok megoltalmazója. Szent István és László
nemzeti védszentek, a keresztyén hit és nemzeti dicsőség hősei.
Szent István jobb keze, mely a keresztyénséget és monarchiát
megalapította hazánkban, vallásos és nemzeti ereklye, melyet szent
ének magasztal. Szent Lászlót a <i>Peer-codex</i> éneke mint
szentet és hőst dicsőíti, a szent háromság szolgáját, szűz Mária
választott vitézét, mint deli termetű és oroszlánszívű lovagot,
kegyes királyt, ki két országban tündöklik, Magyar- és
mennyországban. E két országért lelkesűl a magyar hazafi, Isten
választott népének hiszi nemzetét s a magyar korona mint az isteni
pártfogás, királyi jog és nemzeti szabadság jelképe, földi és
mennyei hazájának összekötő kapcsa.</p>
<p>A XVI. században a protestantismus megrontja mind a hit, mind a
hazafiság egységét. Idegenek tolulnak be keletről, nyugotról s a
magyar birodalom darabokra szakad. A katholikus a német, a
protestáns a török párt, de szíve mélyén mindenik magyar s
mindkettőt vallásos és hazafiúi indokok vezérlik. Mindenik siratja
az ország romlását, Isten büntetésének tartja, melyet a nemzet
bűnei idéztek elő, de a főbűn értelmezésében lényegesen különböznek
egymástól. A katholikus szerint a régi hittől elszakadás vonta
magára Isten haragját, a protestáns <span class="pagenum"><a name=
"Page_251" id="Page_251">-251-</a></span> szerint pedig a régi
tévelygés uralma. Csak a hitbeli és erkölcsi javulás adhatja vissza
a magyar földi hatalmát és mennyei boldogságát. A XVI. századbeli
katholikus és protestáns énekekben ez eszméket találjuk. A
katholikus Zrínyi innen vette eposza alapeszméjéhez az Isten
haragját, mely az új hit és erkölcsi elfajúlás miatt bünteti a
magyart. Farkas András, a protestáns költő (1538), a <i>Zsidó és
magyar nemzetről</i> czímű költeményében összehasonlítja Isten e
két választott népét. Egyiket Babylonból, másikat Scythiából hozta
ki Isten; gazdag földdel, szerencsével, bölcs királyokkal, nagy
hősökkel áldotta meg, de amazt elvesztette, mert nem ismerte el a
Messiást, emezt törökkel és némettel sújtja, mert üldözi Krisztus
igaz vallását. Mindkét részen önszenvedéséből s az ó testamentomból
meríti lelkesülését a magyar hazafiság. Forrása mély fájdalom, de
egyszersmind mély hit. Mózes átkát, a babyloni fogság panaszait,
Jeremiás siralmát zengi lyránk, mely folyvást összeolvasztja a
vallásos és hazafi érzelmeket.</p>
<p>A XVII. század végén és a XVIII. elején a hazafiság megválik a
szorosan vett vallásos eszméktől, többé nem katholikus, sem
protestáns, csak magyar. Legalább a Rákóczi-forradalom előtt és
alatt keletkezett dalok inkább csak az idegen elnyomás ellen
intézvék.<a name="FNanchor_43" id="FNanchor_43"></a><a href=
"#Footnote_43" class="fnanchor">43)</a> Megzendűl ugyan néha bennök
az üldözött protestáns siralma, de a legnagyobb rész az elnyomott
<span class="pagenum"><a name="Page_252" id=
"Page_252">-252-</a></span> hazán kesereg, boszút szomjúzik, gúnyt
és gyűlöletet lehel, s mintegy állandó refrainje:</p>
<div class="poem">
<div class="stanza"><span class="i0">Ne higy, magyar, a
németnek,<br /></span> <span class="i0">Akármivel
hitegetnek.<br /></span></div>
</div>
<p>S maga a híres Rákóczi-nóta sem egyéb mint a nemzeti szenvedés
rhapsodiája. Alkalmasint a Rákóczi-forradalom bukása után
keletkezett, mert csak kétségbeesést fejez ki. Ez elkeseredett
panasz egyhangúságát nem szakítja meg a múlt dicsőségének egyetlen
büszke emléke, a jövő reményének egyetlen halvány sugara sem. Nincs
benne sem erély, sem elszántság. Mintha a magyar többé nem bíznék
magában s csak Isten kegyelmétől várna mindent.</p>
<p>Igazában nem annyira maga a költemény, mint inkább dallama vált
nemzeti énekké, melyet különböző változatokban egész maig megőrzött
a nép. Egy költő sem volt képes annyi erővel kifejezni a nemzet
viharos lelkesülését, büszke kétségbeesését, harczias siralmát,
mint e dallam, melyet, mint egy őskori eposzt, egy egész nemzet
teremtett s mely végre megtalálta Homérját is, a művészi kezet. A
nép kunyhójában, a nagy úr kastélyában egyaránt zengett e nóta, s
mert, a mint a zenészek mondják, Magyarország különböző
nemzetiségei zenéjéből rokon elemeket olvasztott magába, megértette
és érzette a szláv és oláh, mint érzette az elnyomást, mely ellen a
magyarral együtt küzdött.</p>
<p>A XVIII. század első tizedeiben lassankint elhomályosúl a kurucz
világ emléke és költészete. Alig <span class="pagenum"><a name=
"Page_253" id="Page_253">-253-</a></span> hangzik többé a tárogató
síp is, melyhez oly jól illettek a harczias és kesergő dalok. A
forradalom főbbjei kibujdosnak vagy a szathmári béke után
meghódolnak. A sereg szétoszlik, s a fájdalom néha gúnyban vagy
humorban enyhűl.</p>
<div class="poem">
<div class="stanza"><span class="i0">Jaj már minékünk, magyar
nemzetnek,<br /></span> <span class="i0">Kik feltámadtunk,
rebeliseknek,<br /></span> <span class="i0">Nagy
pipáju,<br /></span> <span class="i0">Kevés dohányu magyar
nemzetnek.<br /></span></div>
</div>
<p>De az erdőkön és pusztákon még sokáig tanyáznak bujdosó
kuruczok, s a mint idővel szegény legényekké válnak, úgy fajulnak
el ajkukon a hazafi dalok is. Egy szóval elnémúl a nemzet és
költészete egyaránt s midőn éledni kezd, félénk és habozó. Nincs
sem lelkesülése, sem őszintesége. Az a néhány harczi dal, melyek a
hét éves s az utolsó török háborúk idejében születtek, csak a
hagyományos vitézség és dynastikus hűség viszhangjai s mintegy meg
akarnak válni a szintén hagyományos szabadság szeretetétől. A
nemzeti mélyebb érzés inkább csak hideg gúnyban nyilatkozik az
idegen nyelv és erkölcsök terjedése ellen. Ezt találjuk
Gvadányiban, Ányosban, Baróti Szabóban s másokban, sőt némely
népdalban is. II. József szabadelvű, de alkotmánytalan és
németesítő kormánya már élénk nemzeti érzést költ fel. Ányos
<i>Kalapos király</i> czímű költeménye<a name="FNanchor_44" id=
"FNanchor_44"></a><a href="#Footnote_44" class="fnanchor">44)</a>
egész erélylyel <span class="pagenum"><a name="Page_254" id=
"Page_254">-254-</a></span> fejezi ki a nemesi, papi, de
egyszersmind nemzeti visszahatást.</p>
<p>Az 1790-iki országgyűlés szelleme megtermékenyíti a magyar
lyrát. Az alkotmányos és nemzetiségi küzdelem zajában megpendűl az
örök emberi jogok eszméje is. Bessenyei, a ki a nemzeti irodalom
fölélesztése mellett a franczia encyclopædisták tanait is hirdette,
követőkre talál. Néhány fiatal költő nemcsak az alkotmány
visszaállításán lelkesűl, hanem a század eszméi- és ábrándjaiért
is, melyek mint távol vihar moraja a Szajna partjáról egész a
Tiszáéig hatottak. Bacsányi egy merész költeményben üdvözli a
franczia forradalmat s üldözést szenved. A fiatal költők
lelkesebbjei, mint a Martinovics-mozgalom részesei, börtönbe
vettetnek. Csokonain már érzik a visszahatás, melyet a franczia
forradalom szörnyűségei a kedélyekben előidéztek; harczi dalokat
harsogtat a franczia köztársaság ellen. II. József halála után a
nemzeti érzés, az alkotmány visszaállításának öröme egészen áthatja
a magyar lyrát, de nem igen emelkedik költőivé. Kazinczy szárnyaló
prózája, melyet 1790 tavaszán, mint előszót írt <i>Hamlet</i>
fordításához, a magyar korona őrszobájában, többet ér sok akkori
költeménynél. Kazinczy e napok emléke alatt írta <i>Szabad Erdély s
Tisztulás ünnepe</i> czímű költeményeit is, de később s csak a múlt
leple alatt szólott a jelenhez. A költőt mérsékli vagy elnémítja a
censura szigora, melytől csak az országgyűlési vagy megyei szónok
ment. Azonban az 1790–1811-iki <span class="pagenum"><a name=
"Page_255" id="Page_255">-255-</a></span> országgyűléseken szereplő
hazafiak s általában a hazafiúi erények dicsőítését folyvást zengi
a Csokonai, Kazinczy, Virág és Berzsenyi lyrája. A római hazafiság
eszménye lebeg előttök s a római klasszikusokból kölcsönzik ódáik
hangját. De már a két utóbbinál fájdalomba merűl az önérzet és
remény. A nemesi fölkelés kudarcza széttépi a magyar vitézség
hitét. A nemzetiség oltárán fölgyúlt szent tűz alvófélben. A
visszaállított alkotmányt nem tudta megvédeni a nemzet, annál
kevésbbé kifejteni s erkölcsi sülyedését tehetetlensége még
szégyenletesebbé tette.</p>
<p>E szégyent, e fájdalmat senki sem érezte mélyebben, mint három
költő, kik a nemzeti kétségbeesés hattyúdalát kezdették zengedezni.
Kisfaludy Sándor, Berzsenyi és Kölcsey a nemzeti fájdalom költői.
Mind a három ugyanazon eszmekörben mozog, csak egyéniségök
különböző s hangjok nem ugyanaz. Mindenik a romlásnak indúlt
magyart siratja, ki csak névben él már. Mindenik szembe állítja
dicső múltját nyomorú jelenével s egyik sem hisz jövőjében. Néha
van egy-egy derűltebb pillanatjok, de a reménytelenség lyrájok
igazi hangja. Kisfaludy Sándor fájdalma még legelégiaibb; ha nincs
is benne vigasztaló, van valami enyhítő. A törzsökös, a durván hív
magyar érzéseit zengi, melyek eltűntek mind a magán, mind a
közéletből, de jól esik neki, hogy ő még érezheti s néhány
rokonkebelre találhat. Berzsenyi rettentő ódája, <i>A
magyarokhoz</i>, a szilaj kétségbeesés hangja, prófétai harag, mely
egy philosoph megnyugvásával <span class="pagenum"><a name=
"Page_256" id="Page_256">-256-</a></span> végződik, de e megnyugvás
csak rettentőbbé teszi. A magyarnak el kell veszni, mert
megromlott; minden így jár az ég alatt, forgó viszontagság járma
alatt nyögünk, ez a történelem rendes folyama, hatalmasabb nemzetek
is így vesztek el: a nemes Ilion, a büszke Karthágó, a nagy Róma,
az erős Babylon. Kölcsey hazafi fájdalmában van valami szent, a
tragikum szentsége, a görög tragédiák chorusának hangja, mely
megzendűl koronként a nemesis csapásai alatt haldokló hős fölött.
<i>Zrínyi első éneké</i>ben keresi Árpád nemzetét, a győzelmek
honját, a küzdő népet s csak árnyát találja. <i>Zrínyi második
éneké</i>ben kéri a sorsot, hogy szánja meg szenvedő hazáját, de a
sors kérlelhetetlen, a haza őrcsillagzatja szülöttei bűnein
leszállt, a magyar eljátszotta szerepét s a négy folyam mentében
más nemzet fogja betölteni a tehetetlen Magyarország hivatását. Ez
a legkétségbeejtőbb hang nem csak Kölcseyben, hanem az egész magyar
lyrában. <i>Hymnusz</i>ában, melyet 1823-ban írt, megbűnhödte a
magyar a múltat s jövendőt és áldást vár. <i>Zrínyi második
éneké</i>ben jövendőjével bűnhödik múltja- és jelenéért.</p>
<p>E kétségbeesett fájdalom uralkodik a magyar lyrában majdnem
egész 1835-ig. Mintegy hagyományossá vált, egyik költő átvette a
másiktól s minthogy nem nyilatkozhatott szabadon, sokszor a múlt
idők viszhangjának hazudta magát, mintha a török világról szólna.
Kisfaludy Károly <i>Rákosi szántó</i>ja, Bajza <i>Sohajtás</i>a
mind e régi hangulat új változatai. <span class="pagenum"><a name=
"Page_257" id="Page_257">-257-</a></span> Eleinte maga Vörösmarty
is ily hangokat hallat, sőt <i>Zalán futásá</i>ban is az elégiai
felindulás az uralkodó, bár a jövő nevében látszik dicsőíteni a
múltat és siratni a jelent. E műben a nemzeti fájdalommal némi
önérzet párosúl, mintha a múlt nagyságának képe kétség és remény
közt hullámoztatná a kedélyt, de nem ébreszt hitet a jövőbe. A
magyar költészet annyira bele élte megát a nemzeti fájdalomba, a
politikai és társadalmi életnek folyvást oly benyomásaiból
táplálkozott, hogy se oka, se ereje nem volt a hitig emelkedni.
Azonban a költők panasza, haragja, siralma mind szélesebb körben
költötte fel a hazafi érzést, s hova el nem hatott, elhatottak az
1823-ki kormányrendeletek, melyek nyiltan megtámadták a nemzeti
önállóság végső maradványait is. A nemzet érezte sülyedését, vívott
jogaiért, de épen úgy nem volt mély hite jövőjében, mint költőinek.
Hogy a magyarnak jövője van, nem költői mű hirdette először, hanem
egy politikai röpirat, Széchenyi <i>Hitel</i>e (1830).</p>
<p>Széchenyi mind első, mind utolsó röpiratában épen úgy
államférfiú, mint költő, <i>vates</i>, mint a régiek nevezték a
költőt. Mély belátása, lángoló lelkesedése egész a jóslatig
emelkedik. A mit a magyar nagy jövőjéről jósolt, hitelre talált,
lelkesedést keltett, sőt egy egész korszak jelszavává lőn.
<i>Programmtöredék</i>e (1847) elhangzott; senki sem hitte
jóslatát, hogy a nemzet örvény szélén áll, a forradalom árjába fog
veszni minden, a mit eddig kivívtunk, bár a következmények
<span class="pagenum"><a name="Page_258" id=
"Page_258">-258-</a></span> igazolták. Egy nemzet, melyet
kétségbeeséséből végre kiemel az önmagába vetett hit, nem könnyen
mond le arról s épen annak a szavára, a ki azt először lehellte
belé. Midőn Széchenyi <i>Hitel</i>ében az európai új eszméket
hirdetve s alakító erejöktől várva az alkotmány, nemzetiség és
társadalom újjászületését, nem habozott kimondani, hogy
Magyarország nem volt, hanem lesz, fölindított minden magyar
szívet. Volt lelkesülésében valami szent és szentségtelen, az
elragadtatás és gúny bizonyos vegyülete, mely különbözőkép, de
mindenkire hatott, egész a velők oszlásáig. Széchenyi meggyalázta a
múltat, a magyar egyetlen büszkeségét s oly jövendőt ígért neki,
melyről még álmodni sem mert; kigúnyolta a nemzeti fájdalmat, a
magyar egyetlen hű érzését, s vakmerő reményt és hitet követelt
tőle egy ország romjain, melynek omlását megszokta minden szem, egy
nagy elhatározás díjában, melytől elszokott minden szív. A
lelkesülés és gyűlölet rajongása üdvözlé a látnokot, a reformatort,
az izgatót s a nemzet az átalakulás pályájára lépett. A siker
elnémítá a gyűlöletet, az akadály lehangolta a rajongást, de a hit
többé nem aludt ki. A költők épen oly megdöbbenve tekintettek
Széchenyire, mint maga a nemzet. Lyrájok nem volt oly vakmerész és
siralomhoz szokott húrjain remegve zendült meg az öröm. Ők voltak
az elsők, kik befogadták a reményt és hitet, de csak a
kétségbeesésből emelkedtek ki, a nemzeti fájdalomról oly kevéssé
mondhattak le, mint szíve mélyén <span class="pagenum"><a name=
"Page_259" id="Page_259">-259-</a></span> maga a nemzet.
Összeolvasztották a kettőt, a reményt és emléket, a bánatot és
örömet, a hitet és aggodalmat. A múlt dicsősége előttök oly szent
volt, mint a jövendőé, egyik kézzel a múltra, másikkal a jövendőre
mutatva, lelkesítették a jelen küzdelmét. Ez volt a nemzet
hangulata is, melyet a Vörösmarty <i>Szózat</i>a fejezett ki
legerőteljesben, s emelt tisztább lelkesüléssé.</p>
<p>A <i>Szózat</i> mindenre hivatkozik, a mi újjászületési
küzdelmében csak lelkesítheti a magyart, s a remény és emlék, a hit
és balsejtelem húrjain játszva, mindenbe az önbizalom és nagyság
érzetét vegyíti. Semmi csüggedés többé, bátran nézhetünk szembe a
jövővel. Nagy válság felé közeledünk, egy jobb kornak kell jőni,
vagy ha nem, ha el kell vesznünk, többé nem veszhetünk nyomorultan.
Az bizonyos, hogy <i>így</i> többé nem élhetünk s ez már magában
lélekemelő. Vörösmarty egészen kiemeli a magyar lyrát eddigi
kétségbeeséséből; még nem zengi a jövő dicsőségét, de elhatározónak
érzi a jelent, nem korholja az elfásult nemzetet, az életre ébredt,
de tettre és hazafi hűségre lelkesíti. Emlékezteti a múlt
dicsőségére, előszámlálja epikai és tragikai nagy emlékeit, a
keresztyénségnek és szabadságnak tett szolgálatokat; felhozza az
őrködő isteni gondviselést, mely annyi viszontagságok közt sem
engedte megtörni életerejét, említi a jelen küzdelmeit, az ész,
erő, szent akarat harczát. S nemcsak nemzetéhez fordul, hanem
Európához is, melynek eszméiért küzd nemzete, <span class=
"pagenum"><a name="Page_260" id="Page_260">-260-</a></span> méltó
helyet követel tőle a többi nemzetek között; a múlt szolgálatai, a
jelen törekvései díjában kéri a jövendőt, részvétet küzdelmei
iránt, könnyet sírjára, ha vesznie kell, de nem fog gyáván veszni:
a temetkezés fölött egy ország vérben áll. Mily önérzet s mennyi
fájdalomba merűlve, mennyi hit a balsejtelmek közepett s mennyire
uralkodik mind kettőn az elszántság. Mióta lyránk többé nem
olvasztotta össze a hazafisággal a katholicismus és protestantismus
eszméit, megvált az európai solidaritás érzelmétől. Vörösmarty újra
összeköti e két elemet; midőn Európára, a népek hazájára
hivatkozik, a specificus magyar hazafiság az emberiség érdekeivel
egyesül.</p>
<p>E költemény az ifjuló Magyarország nemzeti hymnusza lőn, ma is
az, a létele- és jogaiért küzdő Magyarországé. A nemzet 1848-ig a
jövendő jobb kor jóslatát hitte benne s mennél követelőbb, hevesebb
lőn vágyaiban, annál kevésbbé háborította a nagyszerű halál
sejtelme. Midőn a forradalom árja elzúgott, Vörösmarty alig
találkozhatott valakivel, ki azt ne mondotta volna neki: a jóslat
teljesűlt, a nagyszerű halál bekövetkezett. A költő mindíg
elkomorúlt ilyenkor, ingerűlten mondá: a jóslat még nem teljesült,
ez még nem halál, nem ily halált értett. Gyermekeinek ama
versszakok hijján kellett megtanúlniok a <i>Szózat</i>ot. Megtört
szívvel, de mély hittel nemzete jövőjében, szállott sírjába. Nem
csalatkozott. A magyart ama nagy csapás nem ölte meg, s midőn
üdűlni kezdett, a <i>Szózat</i> zendűlt meg ajkán s az kíséri
<span class="pagenum"><a name="Page_261" id=
"Page_261">-261-</a></span> folyvást minden ünnepélyesb pillanatát.
A <i>Szózat</i> nem egyetlen kitünő szüleménye az újabb kor hazafi
lyrájának s vannak művek, melyek æsthetikai tekintetben
fölülmúlják, de egyetlenegy sem tett ily nagy és tartós hatást,
mert a nemzet legfőbb eszméit, legállandóbb hangulatát fejezte ki.
A szabadság és diadal dithyrambjai, melyeket Petőfi harsogott,
elhaltak az ágyúk utolsó dörgései közt, a nemzeti mély
búskomolyság, mely Arany és Tompa néhány költeményéből sohajt,
könnyeket facsart a nemzet szeméből, de letörölte s visszatért a
<i>Szózat</i>hoz, mert érezte életerejét, remélt jövőjében, hitte,
hogy még előtte van a jobb kor vagy a nagyszerű halál. Valóban e
költemény mindaddig nemzeti ének marad, míg a nemzeti küzdelem,
melynek szüleménye, czélt nem ér s a magyar létele önmagához méltón
nincs biztosítva.</p>
<p>A <i>Szózaton</i> kívül Vörösmarty még számos hazafiúi
költeményt írt. Nagy változatosság tárul ki előttünk műfajban,
eszmében, hangban, de 1831-től fogva majd mindenikben van valami a
<i>Szózat</i> szelleméből. Mintegy chorust képeznek körűle. Az V-ik
Ferdinándhoz írt óda kezdi meg a chorust. A még atyja életében
megkoronázott trónörökös már első fölléptekor részvéttel fordul a
magyar nemzetiséghez. Vörösmarty a jobb jövő reményében üdvözli e
részvétet, a monarchikus és őszinte magyar szól belőle, ki a
hódolat és öröm perczében sem titkolja fájdalmát. Ugyane hanggal
találkozunk tizenhat <span class="pagenum"><a name="Page_262" id=
"Page_262">-262-</a></span> évvel később István nádort üdvözlő
epigrammáiban. A <i>Liszt Ferenczhez</i> írt ódában a nemzeti
fájdalom és önérzet, emlék és remény olvadnak össze, épen mint a
<i>Szózat</i>ban. Honszerelemről zeng, mely a jelent ölelve tartja
s a múlton csüngve jövőt teremt. Dalt kér Liszttől, a bánat
altatóját, a szív háborgatóját, minőket maga szokott zengeni. A
<i>Sors és a magyar ember</i> humoros allegoriájában a múlt
századbeli magyart rajzolja; a gúny hangja lassanként a
meghatottságig emelkedik, midőn a jelenre tér át. A megifjúlt
magyar nem bízza többé a sors szeszélyére hazáját, szíve vérével
esküszik megváltani: éljen vagy veszszen. A jövendő jobb kor vagy
nagyszerű halál eszméje itt is átvillan. Az <i>Uri hölgyhöz</i> írt
ódában bár erősb a költő felindulása a nemzetiségökből kivetkőzött
magyar hölgyek ellen, mint az <i>Elhagyott anyá</i>ban, melynek
szintén ez a tárgya, itt még sem mond le a reményről, mint amabban.
A <i>Gondolatok a könyvtárban</i> bölcselmi óda, mely az emberiség
ügyével foglalkozik. A költő sehol sem talál a világon teljes
szabadságot, a nagyobb rész mindenütt boldogtalan, az ember jogai
mindenütt eltapodvák, még Amerikában is, mely épen úgy a szabadság,
mint a rabszolgaság földje. Kétségbeesett bölcsesége mégis
megnyugszik, hisz az újabb szellem győzelmében, mely az emberiséget
megragadta, hisz nemzete küzdelmében, hogy a sülyedésből kivívja
magát.</p>
<p>A <i>Honszeretet</i> és <i>Honfi</i> czímű költeményeiben a
rendületlen hazafi hűséget énekli meg, a <i>Deák Ferenczhez</i>
<span class="pagenum"><a name="Page_263" id=
"Page_263">-263-</a></span> írtban pedig az önzés és nagyravágyás
nélküli hazafi-erényt, melyet Deákban látott leginkább
megtestesítve. <i>Hymnusz</i>ában a királyok és nemzetek Istenéhez
fohászkodik s áldást kér küzdő nemzetére. A <i>Fóti dal</i>t
szintén a hazafiúi költemények közé sorozhatni. A költő poharazás
közben sem feledkezik meg hazájáról, a haza reményei és aggodalmai
elevenednek föl a jó kedv szeszélyében. Hány magyar táblabíró
érzett és gondolkozott így bor mellett 1848 előtt. E verssor: «A
legelső magyar ember a király» egész közmondássá lett, s «Éjszak
rémes árnyai», melyeket egyik versszak emleget, mi hamar átnyultak
a Kárpátokon. A <i>Jóslat</i> refrainje Kölcseynek e sora: de néked
élni kell, o hon! A költő érzi a kedvezőtlen viszonyokat, de nem
csügged. <i>Mit csinálunk</i> czímű költeményében a gúnyt önbizalom
mérsékli s minden versszak serkentésen végződik. De vannak sötét
pillanatai is. A leigázott lengyel nemzet árnya meg-meglepi
képzelődését, többel viseltetik iránta, mint részvéttel; mintha a
magyar jövőjét sejtené a föltámadt és leigázott lengyelben, mintha
a nagyszerű halálról álmodoznék. A <i>Hontalan</i>, az <i>Élő
szobor</i>, az <i>Elveszett ország</i> mind e hangulat szüleményei.
Balsejtelem vonul át lelkén, a <i>Szózat</i> balsejtelme, mely hol
csüggedéssé, hol haraggá válik. Az <i>Emberek</i> czímű költeménye
legsötétebb. Az 1846-ki gallicziai lázadás hatása alatt írta. A
nemesség és nép között kitört vérengzés iszonyú jelenetei
Magyarország szomszédságában baljóslatú merengésbe sülyesztették.
<span class="pagenum"><a name="Page_264" id=
"Page_264">-264-</a></span> Hiú küzdelmet olvas le a
világtörténelem lapjairól. A nép butasága, az ész és rossz akarat
frigye, a testvérgyűlölési átok szárnyát szegik reményeinek. Az
<i>Országháza</i> a kimerűlt türelem haragja. A <i>Mi baj</i> czímű
gúnyba vegyült panasz, mely a nemzet sérelmeit, vágyait leplezi
föl. Mintha Pestmegye 1847-ki követutasítását olvasnók, költői
oldalról felfogva. E két utóbbi költemény egészen az ellenzék
hangulata az 1846–7-ki években.</p>
<p>Vörösmarty az ellenzékhez tartozott, mint Magyarország
valamennyi költője. A kormánypárt egyetlen költőt sem tudott
felmutatni. E különösnek látszó jelenségnél semmi sem volt
természetesebb. A magyar ellenzék nem egészen az volt, mi másutt, a
nemzet egy töredéke, bár többségre jutott töredéke, mely némely
kérdésben eltér a kormánytól vagy új kormányrendszert sürget. A
magyar ellenzék maga volt a nemzet, mely lételeért küzd. A magyar
kormánynak szintén ily sajátságos helyzete volt. Csak névben volt
független és nemzeti, de tényleg idegen befolyás eszköze vagy
mérséklője, hazafisága szerint. A valódi vagyis a birodalmi
kormány, az ellenzék vagyis a nemzet között állott, egyiket sem
tudta kielégíteni s a viszonyok kényszerűségénél fogva gyönge volt
mindkettő irányában. A legjobb esetben nem volt más hivatása, mint
a két elem közvetlen összeütközését föltartóztatni s rendszere alig
lehetett több, mint küzdelem két különböző nemű követelés
kielégíthetlenségével, eszmék és rendszabályok keveréke,
<span class="pagenum"><a name="Page_265" id=
"Page_265">-265-</a></span> mely nem költhetett rokonszenvet, még
kevésbbé lelkesülést. Az ellenzék mindent egyesített magában, mi
nemzeti és költői lelkesülés forrása. Épen úgy ragaszkodott a
dynastiához, mint az alkotmányhoz. A sérelmek és reformok mezején
mozogva, egyszerre volt legitim és szabadelvű, conservativ és
reformer, s mindenek fölött s mindenben nemzeti, a veszély
örvényéből kiragadott nemzetiség őre, kifejtője. A tényleges
állapot nagy részt ellenkezvén a törvényessel, ez utóbbi mellett
küzdött; a tespedésből ki akarván emelni nemzetét, a reform
zászlaját lobogtatta: szóval a jelen nyomorát érezve, éreztetve és
megtámadva, a múlt dicsőségének, a jövő reményeinek egyedűli
képviselőjévé vált.</p>
<p>Ime az okok, melyeknél fogva a magyar költőnek az ellenzékhez
kellett tartoznia, akár a múlt hagyományain csüngött, akár az
európai új eszmék győzelmébe vetette reményét, akár csak a
nemzetiséghez ragaszkodott. Épen azért ellenzékisége nem hozta
szükségeskép magával, hogy politikai vagy épen pártköltő legyen,
megmaradhatott nemzeti álláspontján, nem látszhattak meg rajta a
pártok önző szenvedélyei s a napi politika sara. A nemzet létele s
jövője forgott kérdésben, az ellenzék legfőbb eszméi oly
természetűek voltak, melyek más szerencsésebb országokban nem
lehetnek pártkérdések. Vörösmartynak, mert nemzeti költő volt, az
ellenzék költőjének kellett lennie, fölléptétől fogva egész végig.
Mint költő úgy szólva együtt született az ellenzékkel, <span class=
"pagenum"><a name="Page_266" id="Page_266">-266-</a></span> benne
élt, együtt némultak el a forradalom zajában. Az ősi alkotmány
védelme szülte <i>Zalán futásá</i>t, a Széchenyi által megindított
reform-mozgalom a <i>Szózat</i>ot, a <i>Honszeretet</i>et mintha
Deák sugalmazta volna, az <i>Országházá</i>n Kossuth heves szelleme
érzik. Vörösmarty költészete huszonöt év alatt átélte az ellenzék
minden phasisát, s e korszaknak úgyszólva költői megtestesülése.
1848-ban épen úgy elnémúl, mint a régi ellenzék. A politikában a
forradalom hullámai emelkednek, a költészetben Petőfi szilaj
múzsája uralkodik.</p>
<p>Vörösmarty hazafi lyrája nemcsak eszmékben különbözött
elődeitől, hanem formában is. A múlt század végétől kezdve a
klasszikai óda divatozott a magyar költészetben, melyet Berzsenyi a
tökély magas fokára emelt. Már Kölcsey megkezdi ugyan a modern
ódát, de Vörösmarty emeli uralkodóvá, ki ennek épen úgy
képviselőjévé válik, mint Berzsenyi a klasszikainak. Berzsenyi
specificusabb ódaköltő, mint Vörösmarty, de a különbség köztök
mégis nem annyira tehetségökben, mint szellemökben rejlik. Mind
kettőben megvan a tűz, erő és méltóság, de Berzsenyi köre szűkebb,
mint általában a klasszicismusé. Vörösmarty romantikus szelleme
gazdagabb, többet ölel fel, sokhoz hozzá nyúl, mitől Berzsenyi
visszariadt volna. Berzsenyi a maga szűk körében összpontosítani
bírja egész erejét s a klasszikai óda egyszerű tiszta formájában
emelkedik föl. Tárgyai eszményiek, hangja a trombita összeszorított
hangja. <span class="pagenum"><a name="Page_267" id=
"Page_267">-267-</a></span> Egyszerűség és erő olvad össze nála;
kevés szóval sokat fejez ki, sőt néha többet akar, mint a mennyire
képes. Vörösmarty lelkesülése omlik, mint a hegyi patak árja
szikláról sziklára s zúgása betölti a levegőt. Egyenetlen és
csapongó, mint a szenvedély s olykor majdnem a szertelenig duzzad.
Ódáiban egy vadregényes tájkép fönsége tűkröződik, melyben az
ellentétek vegyülete és phantastikus alakzatok kiválón hatnak
képzeletünkre. Mind ebből majd semmi sincs Berzsenyiben, e mellett
egyhangúbb, míg Vörösmarty változatos. Vörösmarty inkább tárgyától
veszi lelkesedését, Berzsenyi inkább önmagából árasztja tárgyára.
Berzsenyiben több a benső hév, Vörösmartyban a jellemzetes
fölfogás. A <i>Liszt Ferenczhez</i> írt ódában van valami Liszt
viharos zongorajátékából, az <i>Élő szobor</i>ban az elfojtott kín
lázas kitörése épen megilleti Lengyelországot. Berzsenyi képein a
plasticitás uralkodóbb, a Vörösmartyéin a ragyogó színezet. Mint
erényeikben úgy hibáikban is különböznek egymástól. Berzsenyiben
van valami merevség, midőn elhagyja ereje, Vörösmarty átcsap a
szónokiasba. Berzsenyi néha igen is egyszerű, Vörösmarty
túlterhelt, Berzsenyi részint mert küzd a nyelvvel, részint mert
kevéssel sokat akar mondani, itt-ott homályossá, feszessé válik.
Vörösmarty mindig uralkodik a nyelven, de képei nem mindig
szabatosak. Például az <i>Országháza</i> czímű költemény első sora:
«A hazának nincsen háza», a hazáról úgy szól, mint személyről s már
a második sor: «Mert <span class="pagenum"><a name="Page_268" id=
"Page_268">-268-</a></span> fiainak nem hazája» mint tárgyat
emlegeti. Nem sokkal alább e sorokban: «Vaseszével, jégszivével
fölmerűl a külfaj árja, a meleg vért általjárja, és a nemzet áll
fagyottan» értjük mit akar mondani a költő, de az össze nem illő
elemek zavarttá teszik képes kifejezését.</p>
<p>Vörösmarty mint ódaíró Virág és Berzsenyi hatása alatt lépett
föl s néhány év alatt a modern óda megalapítója lett
költészetünkben. Általában lyrája pályájának második felében mind
eredetibb és folyvást emelkedőben. Egész 1833-ig humora csak egy
pár népies genreképben nyilatkozik, azon túl megtaláljuk hazafiúi
és szerelmi költeményeiben is. <i>Mit csinálunk, Sors és a magyar
ember, Hűség, Holdhoz, Unalomhoz, Pipiske</i> a humornak mind új
hangjai a magyar költészetben az enyelgés, gúny, szeszély hol
erősb, hol gyöngébb árnyalatával. Legkitünőbb e fajta költeményei
között a <i>Tót deák dala</i>. Ez egy kis remekmű. Az éhező deák
nyomora és kimeríthetetlen jó kedve, eszményies bölcsesége s igen
is gyakorlati vágyakozása jellemző humorrá olvadnak. A folyvást
változatos emelkedést változatos refrain kíséri, míg végre a bezáró
versszak mindent elmond, a mit még mondani lehet. A <i>Fóti dal</i>
szintén nevezetes mozzanat lyránkban. Addig a valódi bordal hangját
igazában senki sem találta el. Vörösmarty új húrt pendített meg s
mintegy fölbátorította Petőfit, hogy a magyar bordalok legszebbjeit
merje költeni. Csokonai bordalaiban sok a mámor, Bajza híres
<i>Borének</i>ében <span class="pagenum"><a name="Page_269" id=
"Page_269">-269-</a></span> nagy józanság s némi feszesség
uralkodik. A <i>Fóti dal</i>ban eltün a fesz, a mámor szeszélye
ömlik el rajta, de emelkedett gondolatok s nemes érzések olvadnak
belé. Igen kitünő részletek vannak benne, kár hogy kelletén túl
hosszabbra nyúlik, s hol sorok, hol egész versszakok zavarják az
egész hangulatának összhangját. Vörösmarty költészetének
phantastikus hajlama, melyet már eposzaiban észrevehetni, mely
<i>Csongor és Tündé</i>jében annyi bájjal jelen meg, most már
lyrájában is több nyomot hagy. A <i>Madárhangok</i>, <i>Mese a
rózsabimbórul</i> maig is majdnem versenytárs nélkül állanak
költészetünkben. Szerelmi dalaiban is változást és emelkedést
vehetni észre. A dalhang túlnyomóbb bennök, mint a régiebbekben s
köztök a <i>Kis leány baja</i> a legszebb naiv dal, mely Vörösmarty
lyráján valaha megzendűlt.</p>
<p>Azonban 1833–1841-ig se szivében, se költészetében nem lángol a
szerelem valódi szenvedélye. Első szerelmének szomorú emléke egy
pár bús dalra hangolja, mint az <i>Elhaló szerelem, Késő vágy</i>,
de ritkán szól a maga nevében. A <i>Kis leány baja</i>, a <i>Jegyes
sírja</i>, a <i>Megcsalt leány</i>, a női sziv ömledezései, nem a
költőéi. A szerelemtől elzárkózott költő sehol sem adja át magát
erősb szenvedélynek; vagy képzelődése ringatja, mint az
<i>Idához</i> és <i>Ő</i> czímű költeményeiben, vagy egy-egy kedves
benyomás vagy futó elragadtatás ébreszti dalra. A <i>Szép hajadon,
M. szemei, Magyartalan hölgyhöz, Gyász és remény mind</i> ilynemű
élmények szüleményei. A <i>Melyik jobb, Búcsu, F. E.</i>
<span class="pagenum"><a name="Page_270" id=
"Page_270">-270-</a></span> <i>emlékkönyvébe</i> csak a részvét
vagy enyelgés hangjai. 1841-en kezdve érezzük újra lyráján a valódi
szerelem lüktetéseit. Most ábránddal vegyül, majd szomjú vágyban
ég, néha enyelgésre hajlik, máskor érzelmes meghatottsággá
csendesűl, de mindig eleven és benső. E költemények mindenikét egy
fiatal leányhoz, Csajághy Laurához írta, kit nemsokára nőűl vett.
Nem mindenik fölibe írta oda kedvese nevét, de mindenikben hozzá
szól. Férfiú korában szive, költészete épen úgy a Lauráé, mint ifjú
korában az Etelkáé volt.</p>
<p>Vörösmarty már betöltötte negyvenedik évét, midőn Laurával
megismerkedett. Nem volt fiatal, de a szív és vágya a boldogságra
ifjabb marad az emberben, mint bármi. Első szerencsétlen szerelme
óvakodóvá és zárkozottá tette. Tudta tapasztalásból hova viszi az
embert az ábránd, a szenvedély, ha első csírájában el nem fojtja.
Kedvezőtlen anyagi körülményei visszariasztották a házasságnak még
gondolatától is. Lemondott róla, de a lemondás kérge alatt e
gyöngéd és nemes szív föl-földobogott a boldogság nehány napjáért,
mielőtt az élet elhanyatlanék. A szerelem és családéletből mintegy
kitagadva, a barátságnak és hazának áldozta kedélye minden kincsét,
de az a hű ragaszkodás, melylyel néhány kitünő férfiú csüngött
rajta, a dicsőség, mely homlokát övezte, ki nem pótolta egy szerető
női szív hiányát. Uralkodott magán, elnyomta szíve jogát, de a
szerelem csak aludt szivében s nem aludt ki. <i>Késő vágy</i> czímű
költeménye e hangulat kifejezése. Nehéznek tartja a <span class=
"pagenum"><a name="Page_271" id="Page_271">-271-</a></span> reményt
a kor alkonyában s úgy hiszi, az ész megtiltotta neki, hogy többé
szeressen. De érzik az egész költeményen a szerelem eltitkolt,
elnyomott vágya. Nyugodtan élte napjait, a mint maga mondja, az
őszi szép napokat, melyeket a sors és ész adott, de egy soha be nem
töltött űr érzetével szívében. Nem várta, nem kereste a szerelmet,
de több volt, mint valószinű, hogy ha a körűlmények kedvezése vagy
a véletlen szeszélye föllobbantja szívében, elhatározó lesz egész
életére nézve. Csakugyan úgy történt. Vörösmarty utolsó szerelme
épen oly kevéssé gazdag regényes részletekben, mint az első, de
épen oly igaz és megható. Egy szenvedett és sokáig elzárkozott sziv
megnyílása az, mely boldogságért eseng, mindenét fölajánlja, mit
bírhat s elfogadva vagy visszautasítva többé nem tartja magáénak.
Vörösmarty még egyszer megifjúlt, mintha visszatértek volna
elveszett évei, mintha elfojtott érzései megtartották volna egész
hevöket, de oly élmények által mérsékelve, melyek észrevétlen
mélyebben érzeni tanítják az embert s képesebbé teszik boldoggá
lenni és boldogítani.</p>
<p>Először 1841-ben látta Laurát, ki testvére Bajzáné látogatására
jött Pestre Komárommegyéből. Vörösmarty egy házban lakott Bajzával
s nála kosztozott. Úgy szólva a család tagja volt, kit nem
köteleznek a szigorú illemszabályok. Rendesen viseltes kabátjában
jött le ebédelni, melyben otthon szokott dolgozni. Egy nap, nem
tudva semmit Laura megérkezéséről, szintén így jelent meg. A mint
belépett, egy ifjú <span class="pagenum"><a name="Page_272" id=
"Page_272">-272-</a></span> leányt látott a háziakkal beszélgetni,
kit nem ismert és vendégnek gondolt. Gyorsan visszavonult,
szobájába sietett s fekete attiláját vette föl. A leány
megzavarodott, restelte, szégyelte, hogy Magyarország első
költőjének, kit a távolból annyira tisztelt, alkalmatlanságot
okozott. Egész ebéd alatt elfogult volt s alig mert Vörösmartyra
tekinteni, kit már ez első órában elbájolt. Vörösmarty érezte, hogy
minden találkozás növeli hajlamát, mely már-már szenvedélylyé vált.
Laurának érdekes arcza volt, szép szeme, hollófekete haja, könnyed,
karcsú termete. Bájait öltözetbeli jó ízlés emelte. De legfőbb bája
mégis vidám szellemében nyilatkozott. Elméjének természetes
fínomsága, kedélye könnyed, játszi hullámzása, mely épen oly távol
volt a kaczérságtól és szeszélytől, mint a keresettségtől és
szenvelgéstől, különösen jól hatottak Vörösmartyra, s érzelmes
derültségre hangolták, valahányszor körébe lépett. Szívén és
lantján egyszerre rezdült meg a szerelem húrja.</p>
<p>Laura erről sokáig semmit sem tudott, oly kegyeletes
tisztelettel viseltetett iránta, hogy nem is képzelte szerelmét.
Vörösmarty maga is, bár akaratlan, megerősítette e tévedését. Nem
mint udvarló közeledett hozzája, hanem mint szerelmes, ki rejti
titkát. Laura csak annyit vett észre, hogy megkülönbözteti,
részvéttel van iránta, de ezt csak nemes szíve jó indulatának
tulajdonította, melyről annyit hallott a családban. Vörösmarty
érezte ezt, visszadöbbent, de 1842-ben történetesen megnyílt
Bajzának, kitől aztán <span class="pagenum"><a name="Page_273" id=
"Page_273">-273-</a></span> Laura megtudta, hogy szerettetik.
Szegény leánynak oly különösnek tetszett, Vörösmartyt látni
lábainál, kit költői dicsőségében oly magasan képzelt maga fölött.
A tisztelet erős alapja a szerelemnek, de nem változhatik egyszerre
azzá s legkevésbbé egy oly fiatal leánynál, kinek csapongó
képzelete határozatlan és regényes vágyakat táplál. Laura kétkedett
magában, vajon képes-e boldogítani Vörösmartyt, nem mondott se
igent, se nemet, de elhagyta vidám kedve, merengőbb lőn, mit
Vörösmarty kétség és remény között szemlélt s a <i>Merengőhöz</i>
czímű híres költeményét írta hozzá, mely épen úgy fölleplezi mély
kedélyét, mint világot vet az egész viszonyra. Vörösmarty, mintegy
kimélve érzelmeit, nem a szerelem dithyrambját intézi hozzá, hanem
a boldogság bölcseletét fejti meg neki. Mint testvér, barát szólal
meg, csak mintegy elrejtve érezteti szerelme fájdalmát, mely a
költemény végén lágy esengéssé válik. Viszonyuk egymáshoz mind
bensőbb lőn, s Laura mindinkább érezte kedélyén Vörösmarty szelleme
uralmát. <i>Ist Gehorsam im Gemüthe, wird die Liebe nicht fern
sein</i> – mondja Goethe. Vörösmarty nyilatkozott, Laura
menyasszonya lőn. A költő nem adhatott gazdag nászajándékot
menyasszonyának; a <i>Merengőhöz</i> czimű még ki nem adott és
senkinek nem mutatott költeményét írta le számára, midőn 1843-ik
márcziusában Csepen Komárommegyében meglátogatta.</p>
<p>A kézirat most is megvan, a papir elsárgult, mint <span class=
"pagenum"><a name="Page_274" id="Page_274">-274-</a></span> a kéz,
mely beírta, de a fölindulás, melyet felköltött, most is él a
menyasszony, az özvegy szívében. «Kapott-e valaha menyasszony szebb
nászajándékot?» – mondá nekem Vörösmartyné elmerengve, midőn a
variansok kedveért a kéziratot összehasonlítottam a
nyomtatványnyal. A merengő menyasszonyt a merengő özvegytől húsz
évnél több – egy sír választotta el s leányai, kik mellette ültek,
megindulva tekintettek föl anyjokra. A menyegző 1843 máj. 9-én ment
véghez Pesten. Barátjai örvendve siettek üdvözlésére, de senki sem
örült jobban mint Sallay, Vörösmarty e hű árnya, ki midőn
kéziratért jött tisztázás végett, többé nem a régi szállásán s nem
egyedűl találta az ő bálványzott tanulótársát. «Boldog
házaséletének szemlélése – írja jegyzetei közt – ösztönt
csepegtetett rideg életembe, annyira, hogy az év végén magam is,
nyomdokát követve, megnősültem.»</p>
<p>Vörösmarty házasságával épen oly szoros kapcsolatban áll
szerelmi lyrája, mint hazafiúi költeményei a politikai
viszonyokkal. Azonban költői pályája második felének nemcsak e
kettő fénypontja. Van egy harmadik is: költői beszélykéi. Ide járul
még egy pár kitünő genrekép, mint a <i>Szegény asszony könyve</i>,
s egy balladanemű költeménye: a <i>Hős sírja</i>, melyben a hősiség
fensége a dicsőség búskomolyságával oly sajátságos hangban olvad
össze. Vörösmarty lemondva az eposzról a költői beszélykékhez
fordult, e lyriko-epikai műfajhoz, mely annyira megegyezett epikai
tehetsége lyrai hajlamaival. Számra nézve <span class=
"pagenum"><a name="Page_275" id="Page_275">-275-</a></span> mintegy
tizenkettőt írt, melyek nagy változatosságot mutatnak tárgy-, hang-
és formában. <i>Kemény Simon</i> tárgya történelmi, az <i>Ősz
bajnoké</i> mondai, az <i>Özvegy</i> a jelen életből van véve, a
<i>Rabló</i> szintén, de idegen égalj alatt játszik s mind kettőn
érzik a franczia romantika hatása. <i>Csik Ferke</i> és a
<i>Katona</i> a magyar népélet rajzai, de mindenik más hang. A
<i>Hű lovag</i>ban a német romantikához hajlik, a mennyiben
túlnyomó benne az érzelmesség. <i>A sors és a magyar ember</i> és
az <i>Árvízi hajós</i> allegoriák, amaz humoros, ez ódai fölindulás
szüleménye. A <i>Szent ember</i> erkölcs- és lélektani tanulmány, a
<i>Túlvilági kép</i> phantastikus álmok rajza. Legkitünőbb köztök
<i>Szép Ilonka</i>, mely épen úgy felülmulja társait, mint nagyobb
költői beszélyeit és kisebb eposzait a <i>Két szomszédvár</i>. A
többiek majd mindenikében találhatni fogyatkozást vagy épen hibát.
Példáúl az <i>Özvegy</i> meséje kerek, menete drámai, de lélektani
alapja nem elég erős; <i>Kemény Simon</i>ban inkább a részletek
szépek, mint az egész; <i>Csik Ferke</i> második részében a
lelkiismeret furdalása művészien van festve, de első része kissé
homályos; a <i>Túlvilági kép</i>en talán igen is érzik a testi
láz.</p>
<p><i>Szép Ilonka</i> ment minden ilyesmitől. Az elbeszélés
egyszerű elegiai bája összhangzik a részek széparányúságával. A
költő művészien készíti elő és emeli ki a lélektani mozzanatokat.
Sehol sem kapja feljebb a hangot, kerüli a fölösleges ragyogást,
miből másutt nehezen tud menekülni. Minden természetes <span class=
"pagenum"><a name="Page_276" id="Page_276">-276-</a></span> és
költői. Mátyás királyt, Peterdit, Ilonkát néhány találó vonás
egészen megeleveníti. Mátyás nem mint csábító jelen meg, kitől
visszariadt volna Ilonka; egy sikeretlen vadászat unalmában mintegy
önkénytelen adja át magát egy kellemes óra benyomásának,
akaratlanúl csábítja el Ilonkát, ki csak így elcsábítható. Az öreg
nemes, ki először királyáért iszik, boszús kifakadása, hogy Mátyás
nem iszik vele, gyöngédsége leánya iránt, kinek nem tesz
szemrehányást, de a kit baljóslatú aggodalommal vezet haza, mind
oly jellemzetes és költői egyszersmind. A költő sokat hagy
képzeletünkre, de mozgásba hozza czélja szerint. Egy pár vonás s
már az egész alakot képzeljük, egy pár szó s már fölleplezve
előttünk az egész lélektani mozzanat. Kiválón sikerűlt a beszélyke
második és harmadik szakasza, mely Ilonka szerelmének fölébredését
és elhervadását rajzolja. Az első szak is nagyon szép, de midőn
Ilonka a lepkét kergetve így szól: «Vagy vezess el merre vagy
szállandó, merre a nap nyugodóba száll», nem elég naiv, kissé
mesterkélt. A második és harmadik szakaszban egyetlen szó sincs,
mely ne volna helyén. A poharazó atya és vendég körűl forgolódó
leány, ki meg-megáll, bámulva hallgatja az idegent s merengve kérdi
magában: vaj ki ő és merre van hazája, ki a búcsuzó vendégnek csak
annyit tud mondani: emlékezzél visszatérni, ha meg nem látogatnánk
s azzal megvallja szerelmét, rendkívül bájos jelenet. S mi
jellemző, hogy Ilonka megismerve a királyt, többé nem szól.
<span class="pagenum"><a name="Page_277" id=
"Page_277">-277-</a></span> E mély fájdalomnak csak a hallgatás
lehet igaz kifejezése, s már érezzük az ártatlan szív hervadását,
melyet a költő oly szépen hasonlít a liliomhulláshoz.</p>
<p>Vörösmarty kiválón kedvelte e költeményét. Nagyobbik leányát
Ilonkának keresztelteté, hogy mintegy örökségűl hagyja neki költői
dicsősége egyik sugarát, a legbájosb női eszményképet, melyről
valaha álmodozott.</p>
<hr class="chap" />
<div class="chapter"></div>
<p><span class="pagenum"><a name="Page_278" id=
"Page_278">-278-</a></span></p>
<h2>XII.</h2>
<p class="summary">Vörösmarty anyagi körülményei. Politikai
érdekeltsége és pártállása. A márcziusi napok 1848-ban. Képviselővé
választatik. Petőfi támadása. Viszonya Petőfihez és Aranyhoz. A
forradalom és Debreczen. A kegyelmi szék birájává neveztetik ki.
Bujdosása a világosi napok után. Pestre jő; kegyelmet nyer.
Baracskára, majd Nyékre vonúl. <i>Lear király</i>t fordítja s
néhány költeményt ír. A <i>Vén czigány</i>. Betegeskedése, halála
és temetése.</p>
<p>Házassága után nem írt nagyobb munkát, kivéve, hogy <i>Czillei
és a Hunyadiak</i> czímű régebben kezdett drámáját bevégezte, mely
egy trilogiának lett volna első része. Csak kisebb, leginkább lyrai
műveken dolgozott, melyek költői tehetségének még teljes erejét
mutatták. 1843 végén az <i>Athenaeum</i> megszűnvén, a
lapszerkesztéstől teljesen visszavonúlt, s az <i>Életképek,
Honderű</i> és <i>Pesti Divatlap</i> czimű szépirodalmi lapokban
bocsátotta közre koronként újabb költeményeit. E költemények után
járó tiszteletdíj tette jövedelme egyik forrását, de az, bár őt
fizették legjobban, alig ment egy pár száz forintra. Gyermekei
szaporodtával háztartása nehezülvén, aggodalmak szállották meg.
1843-ban Kilián könyvárus által tíz évre megvett összes munkái
tiszteletdíjával, 2600 forinttal, kezdett mint nős ember az
élethez, de az egy <span class="pagenum"><a name="Page_279" id=
"Page_279">-279-</a></span> pár év alatt már fogyatékán volt.
Örömest elfogadta a helytartótanács megbizását a középtanodák
számára készítendő nyelvtanokra nézve, melyek kidolgozására
Czuczorral szövetkezett. Valódi segély volt körülményei között gróf
Batthyány Kázmér jóindulata, ki midőn a bicskei uradalmához tartozó
Mány tagosíttatott, két maradványtelket ajándékozott neki, melyeket
később visszaváltott tőle évenként egész haláláig fizetendő 500
forint díjában. Vörösmarty buzgott családját minél több kényelemben
részesíteni s ohajtotta, hogy halála után valamivel többet
hagyhasson reá munkáinál. Azon gondolkozott, hogy János testvére
közelében és segélyével, ki igen kitünő gazdatiszt volt, béreljen
ki egy kis birtokot. Remélte, hogy nyáron át falura huzódva,
részint a haszonbér, részint írói tiszteletdíjai jövedelméből félre
tehet évenként egy pár száz forintot, s így tőkét vagy birtokot
hagyhat családjának.</p>
<p>Terve a sok halogatás miatt nem mehetett teljesedésbe. Pesten
maradt anyagi aggodalmak között, de folyvást növekedő tisztelettől
környezve. Államférfiak, tudósok és írók egyaránt keresték
ismeretségét, barátságát. Az ifjú költők mint pártfogóhoz
folyamodtak hozzá s bekopogtatott ajtaján a vándor szinész Petőfi
is, a kihez egész részvéttel fordúlt. A Pesten átutazó lelkesb
ifjak híven fölkeresték, hogy láthassák a legnagyobb magyar költőt
s a társaságokban nők és férfiak ostromolták, hogy írjon egy pár
verssort emlékkönyvökbe. Néha hónapokig elhevert <span class=
"pagenum"><a name="Page_280" id="Page_280">-280-</a></span> nála az
emléklap, de azért szívesen írt, ha volt mit és kinek. Nem ritkán
boszankodott is némely tisztelőjére. Egy ily tisztelőjétől legjobb
barátja Deák Ferencz mentette meg, midőn 1845-ben vele báró
Wesselényi látogatására, Erdélybe utazott. Útközben Szabolcsban
betértek Bónis Samu barátjokhoz s ott töltöttek egy pár napot s
Vörösmarty szalonkákra vadászott. Egyik délután az egész társaság a
falu határába ment sétálni. Jövet a helybeli helvét hitű pap is
hozzájok csatlakozott s midőn a paplak előtt mentek el, kérte az
egész társaságot, hogy legyen szerencséje egy pár perczre, míg
megnyugosznak. Bementek s ott ültek mintegy negyedóráig. Haza
indulásukkor előáll a tiszteletes úr s kéri Deákot és Vörösmartyt,
hogy emlékül írjanak neki egy pár sort. Vörösmarty
elkedvetlenedett, tehát neki ma egy pár distichont kell írni.
«Szívesen» – mondá Deák egészen jó kedvvel; leült és írt a mint
következik: «Alulírt, több vármegyék táblabirája, bizonyítom, hogy
Vörösmarty Mihály ekkor s ekkor itt járván vadászott s egy lövésre
hét szalonkát ejtett el.» Ezzel átnyujtotta a tollat Vörösmartynak,
a ki azt vontatva vette át s ült le az íróasztalhoz. Azonban
olvasva Deák sorait, felvidult s egészen megkönnyűlve ezt írta
alája: «A fennebbieket én alulírt is bizonyítom, azon különbséggel,
hogy nem egy lövésre ejtettem el hét szalonkát, hanem hét lövésre
egyet.» A jó tiszteletes, a ki Deáktól valamely politikai bölcs
mondást, Vörösmartytól pedig egy szép epigrammot <span class=
"pagenum"><a name="Page_281" id="Page_281">-281-</a></span> várt,
kissé megütődve vette át az emléklapot, de azért nyájasan köszönte
meg vendégei szívességét. Azonban ha a tiszteletes nem nyerhetett
epigrammot Vörösmartytól, nyert ám Bónis. Midőn a szíves házi gazda
mindjárt megérkezésök után asztalhoz ültette vendégeit, némi
kérkedéssel emlegette, hogy Szabolcsban is terem jó bor s
Vörösmarty elébe tétetett egy palaczkot saját terméséből. «No,
kóstold meg» – biztatá. Vörösmarty megkóstolta és egész komoly
arczczal ezt mondta reá: «Víznek zavaros, bornak gyönge.»</p>
<p>Mint házas alig egy párszor rándult ki barátaihoz. Boldogabb
napokat élt neje és gyermekei körében. Gyöngéd férj és atya volt.
Nőtlen korában csak dolgozni és hálni járt haza, most örömest ült
otthon és rendesen csak a <i>Kör</i>ben töltött naponként egy pár
órát, hogy hírlapokat olvasson és a napi politikáról halljon
valamit. Az élénkülő politikai élet mindinkább magával ragadta.
Most már aránylag csekély részt vett az irodalmi és akadémiai
pártok küzdelmében, de annál nagyobb figyelemmel kisérte a
politikai pártokét. E nagy érdekeltséget mutatja az is, hogy
1841-ben az <i>Athenaeum</i>ba bírálatot írt Széchenyi <i>Kelet
Népé</i>ről, bele vegyűlt a nagy vitába, mely a nemzetet annyira
foglalkoztatta. Álnév alatt írta, szerkesztőtársai jól megőrizték a
titkot, de jól esett neki, hogy czikke figyelmet ébreszt.</p>
<p>E czikk jellemzi őt mint politikust és embert egyaránt. Nem
találunk benne olynemű analysist, <span class="pagenum"><a name=
"Page_282" id="Page_282">-282-</a></span> mely politikai mélyebb
tanulmányról vagy belátásról tenne bizonyságot, de igen sok helyes
észrevételt, nemes érzelmet, szerény tartózkodást s mindenek felett
hazafiságot, melybe nem vegyűl se hiúság, se pártszenvedély.
Széchenyinek Kossuth ellen emelt vádját, hogy forradalomra készíti
elő a nemzetet, ő sem találta alaposnak, mint Magyarország majd
minden politikai tekintélye, de tiszteletreméltónak tartja
aggodalmát, s korszakosnak nevezi könyvét. Mindíg kegyeletes
tisztelettel, néha valódi lelkesüléssel szól Széchenyiről, mi annál
feltünőbb, mert igen is aristokraticus modora és sarcasmusai miatt
nem igen rokonszenvezhetett egyéniségével. Czikkében a tisztelet és
lelkesedés csak ott apad, midőn Széchenyi e következő szavaira tesz
megjegyzést: «Nincs szegény kis Ferenczynknek kenyere s megesik sok
szív». Ferenczy szobrász barátja volt s maga is némi szerepet
játszott a Kölcsey- és Mátyás-szobrok indítványozásában, melyre
Széchenyi czéloz. E gúny rosszúl esett neki, nem csak azért, mert
közelről érdekelte, hanem mert, a mint mondja, egy leverő szó
Széchenyi ajkáról képes a különben sem igen tartós részvétet
megsemmisíteni. Nem védi e szobrok ügyében elkövetett ballépéseket,
de azt kérdi a magyar aristokratiától, hogy hol vannak pesti
palotáiban oly szobrok, melyeket Ferenczynél kitünőbb szobrászok
faragtak s nem kell-e kimennünk Magyarországból, ha a magyar urak
képtárait meg akarjuk tekinteni? <span class="pagenum"><a name=
"Page_283" id="Page_283">-283-</a></span></p>
<p>Kossuthot védi ugyan Széchenyi fővádja ellen, de azért nem
föltétlen híve; Széchenyinek sokban igazat ad, hanem azt hiszi,
hogy Kossuth lapja mindinkább javúl, hibái, fogyatkozásai az
ifjúság hibái voltak, melyeket már kezd levetkőzni s ezt főleg a
<i>Kelet Népé</i>nek köszönhetni. Megnyugvással végzi bírálatát
azon hitben, hogy mind Széchenyi, mind Kossuth munkássága egyaránt
áldást áraszt a nemzetre. E bírálat jellemzi egész politikai
pályáját. Híve volt az ellenzéknek, lelkesült eszméiért, de mindíg
az általános elvek álláspontján maradt. A mily erősek voltak itt
meggyőződései, épen úgy ingadozott a részletekben, az
alkalmazásban. A Széchenyi és Kossuth politikáját meg tudta
egyeztetni, mert általános elvekben nem sokat különböztek
egymástól; Wesselényi hevessége és Deák mérsékeltsége egyaránt
rokonszenvével találkozott, mert mindkettő egy ügyet szolgált; az
1848-ki országgyülésen mint képviselő a miniszteri párttal
szavazott, de Perczel Mór, az új ellenzék egyik vezére, néha teljes
mértékben bírta hajlamát, mert épen úgy aggódott a veszélyben forgó
hazáért, mint habozott megmentése eszközeinek megválasztásában.
Hajlott a demokratiához a nélkül, hogy egészen demokrata lett
volna, nem ijedt vissza a forradalomtól, de soha sem tudott
valóságos forradalmi emberré válni. Költő volt, kit lelkesítenek a
politikai mozgalmak, de nem kiván vezérök lenni, hazafi, ki remél,
aggódik, kétségbeesik, de nem lép ki szerény visszavonultságából s
nincs elég becsvágya, <span class="pagenum"><a name="Page_284" id=
"Page_284">-284-</a></span> hogy hazája szerencséje- vagy
szerencsétlenségének felelősségét magára vegye.</p>
<p>Az 1848 ki nagy változást lelkesüléssel fogadta. Az átalakított
alkotmányban végre diadalra jutott mindaz, a miért a nemzet oly
régóta küzd s a mit a költők között ő szolgált legrégebb- és
leghívebben. A márcziusi napokban majdnem egész nap a <i>Kör</i>ben
lehetett látni azon férfiak oldalánál, kik a mozgalmat hol
bátorítani, hol mérsékelni igyekeztek. Egy szép költeménynyel
üdvözölte a felszabadúlt sajtót, s túláradó felindulásban élte át a
jóhiszemű remények és naiv örömök e boldog napjait. Azonban
hazafiúi örömét családi csapás zavarta. Áprilban kisebbik fia,
Mihály, meghalt. Mélyen hatott reá e veszteség. Erőt vett magán,
neje előtt titkolta fájdalmát, de midőn Czuczor beszentelte a
halottat, s búcsuztatóul el kezdte szavalni a <i>Kis gyermek
halálára</i> czímű költeményét, reá borult a koporsóra és
keservesen sírt. «A különben erős férfiú szemei könyözönben úsztak
– úgy mond Czuczor – s vigasztalásomat nyakamba borúlva fogadta.»
Garay és Petőfi szintén jelen voltak; ők kisérték ki egy bérkocsin
a bánatos atyát s temették el a kis fiú tetemét a Kisfaludy sirja
mellé. Mindkettőt annyira meghatotta Vörösmarty fájdalma, hogy
másnap fia emlékére írt költeményekkel igyekeztek őt enyhíteni.
Mindamellett Vörösmarty búskomorsága nem sokáig tartott, a
mozgalmas idők erős benyomásai hamar kiragadták belőle s
visszaadták a közügyek iránti érdekeltségnek. Midőn <span class=
"pagenum"><a name="Page_285" id="Page_285">-285-</a></span>
Wesselényi Miklós báró a <i>Kör</i>ben a horvát és szerb mozgalmak
veszélyességéről tartott beszédet s a haza védelme végett önkénytes
zászlóaljak alakítására szólította föl a miniszteriumot és
nemzetét, addig is, míg az országgyülés megnyilhatnék, Vörösmarty
ott ült régi barátja mellett s osztozott aggodalmában és
lelkesülésében. Egy pár hónap mulva a <i>Pesti Hirlap</i>ban egy
költemény jelent meg tőle, melynek tárgya ugyanaz, a mi Wesselényi
beszédeé s refrainje harczi riadó:</p>
<div class="poem">
<div class="stanza"><span class="i0">A síkra magyarok,<br /></span>
<span class="i0">Fegyvert ragadjatok!<br /></span> <span class=
"i0">Hazánkat újra meg kell váltani.<br /></span> <span class=
"i0">E drága föld szinét<br /></span> <span class="i0">Borítsák
szerte-szét<br /></span> <span class="i0">A pártütőknek véres
csontjai!<br /></span></div>
</div>
<p>Néhány politikai czikket is írt a <i>Pesti Hirlap</i>ba s a
<i>Pesti Divatlap</i>ban szót emelt a zsidók mellett, kiket a pesti
és pozsonyi német polgárság egy része annyira üldözött. E czikkek
is csak általánosságok s nem vágnak a sajátképi politika körébe. A
politikai nagy mozgalom, mely már a forradalom csiráit hordotta
méhében, egészen kiragadta a szépirodalom köréből, bár nem tette se
politikai íróvá, se szónokká. Fölhagyott <i>Lear király</i>
fordításával, melybe 1847 végén kezdett, midőn Petőfivel és
Aranynyal szövetségre lépett Shakespeare nevezetesb drámái
lefordítására, fel a költészettel is, legalább 1848 márcziusától
egész 1849 végeig a fennemlített két költeményen kívűl <span class=
"pagenum"><a name="Page_286" id="Page_286">-286-</a></span> nem írt
többet. Azok is hazafiúi költemények, a mozgalmas idők szüleményei.
A nemzet lázas aggodalmai és reményei annyira lelkébe olvadtak,
hogy nem is tudott volna mást költeni, mint hazafiúi vagy épen
politikai költeményeket, de tartózkodott akár az aggodalmak, akár a
remények költészetének átadni magát; amaz csak félénkséget,
kishitűséget terjesztett volna, emez pedig fokozta volna a különben
is merész vágyakat. A néma költő magában emésztődött mintegy
hánykodva Deák aggodalmas hallgatagsága s Perczel Mór forradalmias
önbizalma között. Amaz legjobb barátja volt, ez legkedvesebb
tanítványa; amaz miniszter, ez ellenzéki szónok, majd tábornok;
amaz a törvényesség, ez a forradalom megtestesülése. E két ellentét
különböző fokain szállott vagy emelkedett Vörösmarty politikai
hangulata a kedvező és kedvezőtlen körülmények szerint, még a pesti
országgyülés megnyitása előtt s még inkább folyama alatt. Néha
titkos rokonszenvvel kisérte az ellenzék magatartását; ingerült
kedélye, lángoló képzelődése a merészebb rendszabályok felé
ragadták, de nyiltan, véleményével, szavazatával folyvást, egész
fennállásáig, a Batthyányi-miniszteriumot támogatta, mert
lelkiismeretessége visszariadt mindentől, mi a koczkáztatás
bélyegét hordotta magán. A miniszterek részint tisztelői, részint
barátai voltak; rokonszenv és megszokott pártfegyelem csatolta a
régi ellenzékhez, mely most a kormányon ült.</p>
<p>A kormány szívesen látta pártján a <i>Szózat</i> költőjét,
<span class="pagenum"><a name="Page_287" id=
"Page_287">-287-</a></span> örömest adott volna neki hivatalt is,
de ő nem fogadott el semmit, sőt a magyar nyelv és irodalom
egyetemi tanszékét is visszautasította, melylyel Eötvös báró, a
cultusminiszter, megkinálta. Maga helyett Garayt ajánlá, ki aztán
ki is neveztetett. Képviselővé választatni volt egyetlen vágya. Nem
szerepelni kivánt, de polgártársai bizalmát úgy tekintette, mint
hazafi lyrája koszorúját, s azt hitte, hogy egy becsületes hazafi
szavazata az izgalmas időkben többet ér, mint bármikor. Csakugyan
meg is választották s ott, hol csak híréből ismerték,
Bács-Bodrogmegye almási kerületében. Itt előbb Kossuth Lajos
választatott meg, azonban ő Pest városa részéről is
megválasztatván, ez utóbbit fogadta el s Almáson új választás
hirdettetett ki. «A junius 19-én 9 órakor megnyilt gyülésben – mond
a választási jegyzőkönyv – a választási elnök (Kovácsics Antal) az
összegyült számos választókat mindenek előtt az isméti választás
okáról értesítvén, ugyanazokat összesen és egyenként képviselő
ajánlására nyilvánosan felszólította, mely felszólításra a
jelenlevők egyhangúlag Vörösmarty Mihály nevét hangoztatván, miután
isméti felszólításra, ha vajon nincs-e valakinek észrevétele a
hangoztatott név ellen, mindnyájan a kikiáltott iránti akaratukat s
bizodalmukat kijelentették: ekként Vörösmarty Mihály úr ezen almási
kerület törvényes képviselőjének egyhangúlag megválasztatott, s a
törvények értelmében ezen megbízó levél gyanánt szolgálandó
jegyzőkönyv egyik példánya a választási <span class=
"pagenum"><a name="Page_288" id="Page_288">-288-</a></span> jegyző
által (Szevics Döme) személyesen kezébe juttatni rendeltetett.»</p>
<p>Vörösmarty a képviselőház leghallgatagabb tagja volt, épen mint
Newton az angol parlamentnek. Egyetlenegyszer sem szólott, sem
Pesten, sem Debreczenben, sem Szegeden. Nem volt szónok s csak a
<i>Kör</i>ben és akadémiában tartott néha beszédet. Nagyobb és
szokatlan gyülekezetekben irtózott szólani. Losonczon és
Kolozsvárott, midőn fáklyás zenével tisztelték meg, csak egy pár
szóval fejezte ki köszönetét. Még az annyira megszokott akadémiai
gyülésekben is némi zavar fogta el, ha hosszabb beszédet mondott.
Ismerve természetét az egész országgyülés alatt csak az egyszerű
szavazatra szorítkozott. Mindamellett szerény elvonultságában sem
kerülhette ki az új ellenzék támadását.</p>
<p>Petőfi támadta meg egy versben, melynek refrainje ez: «Nem én
tépem le homlokodról, magad tépted le a babért». E támadásra
alkalmat a hadügyminiszter törvényjavaslata adott, mely szerint a
kiegészítendő régi ezredek, mihelyt a körülmények engedik, magyar
lábra állíttatnak ugyan, de addig maradnak régi állapotjokban, a
régi tisztek és német vezényszó alatt s csak az ujonnan
felállítandó honvédezredek állíttatnak egészen magyar lábra. Az
ellenzék hevesen megtámadta e törvényjavaslatot, magyar vezényszót
követelt, nem bízott a régi tisztekben, a szerbek ellen folytatott
harcz sikertelenségét is nekik tulajdonította s a hadsereg teljes
átalakítását <span class="pagenum"><a name="Page_289" id=
"Page_289">-289-</a></span> sürgette. A miniszterium
kivihetetlennek tartotta e követelést a háború folyama alatt s nem
vállalt érte felelősséget. A törvényjavaslatot aug. 21-én elfogadta
az országgyülés; Vörösmarty is a többséggel szavazott, bár, a mint
maga mondja, nem minden habozás nélkül. Petőfi az új ellenzékhez
szított. Nem volt képviselő, sem hírlapíró, de dalaival nagy
befolyást gyakorolt a közszellemre, s erélye a mozgalmakkal
növekedett. Már 1846-ban forradalomról álmodozott s 1848-tól egész
haláláig a legszélsőbb demokratia híve volt, bár szorosan véve egy
párthoz sem tartozott s Kossuth iránt épen nem viseltetett
rokonszenvvel. Mint a politikában a régi ellenzéket és reformpártot
lassanként a forradalom pártja váltotta föl: úgy vált a hazafiúi
költészet egészen forradalmivá. E költészetnek Petőfi volt
képviselője. Dalai kisérték és megelőzték az eseményeket s átzúgtak
a gyülések zaján s az ágyúk dörgésein. Ugyanaz választotta el
egymástól a költőket, a mi az államférfiakat.</p>
<p>Petőfit rendkívűl felindította a hadügyminiszteri
törvényjavaslat s még inkább Vörösmarty szavazata, kiről azt hitte,
hogy legalább e kérdésben nem fog a kormánynyal tartani. Mindjárt
első felindulásában megírta Vörösmartyhoz intézett költeményét,
aztán elment hozzá vitatkozni, de nem tudták fölvilágosítani
egymást. Barátjai, kiknek felolvasta költeményét, ellenezték
kiadását. Petőfi nem hallgatott reájok, szerkesztőtársa Jókai
ellenére is kiadta azt az <i>Életképek</i>ben, sőt midőn ez a
következő számban tiltakozni <span class="pagenum"><a name=
"Page_290" id="Page_290">-290-</a></span> mert, összetűzött vele s
megvált a lap szerkesztésétől. A költemény szép, maga Vörösmarty is
megvallotta, azonban nem illett a körülményekhez, alapja nem
igazság. Még az ellenzék szempontjából sem tett Vörösmarty olyast,
hogy azt lehetett volna róla mondani, hogy megtagadta múltját és
<i>Szózata</i> már érthetetlen. Vörösmartyra nagyon kedvetlenűl
hatott az egész. Sértve érezte hazafi becsületét, melyet többre
becsült költői koszorúinál. Tudta, hogy mozgalmas időkben, ha
egyszer megindúl, bőven tenyész a gyanúsítás. Fájt, hogy épen
Petőfi lép föl ellene, kit mindíg pártolt és szeretett. Hitte, hogy
Petőfit némi rosszakarat is vezette s kereste a támadás alkalmát.
Száraz prózában felelt neki, fölfejtve, hogy ő semminemű elvet nem
sértett meg s a vita sarka általában nem elv, hanem az elvnek csak
alkalmazása körűl forgott. Azonban felindúlását nem palástolhatta.
Czikke végén megjegyezte, hogy Petőfi kitette magát a higgadt
emberek itéletének. «Nem fogják-e méltóan mondani – folytatja –
hogy Petőfi Vörösmartyról, kivel barátságos viszonyban van,
mindeddig egy jó szót sem szólt, honnan van az, hogy oly mohón
ragadta meg az alkalmat róla kárhoztatását kimondani. Tisztelet-e,
szerénység-e, midőn valakiről minden komolyabb vizsgálat nélkül így
szólunk: én elitélem őt. Kicsoda? Petőfi. Kit? Vörösmartyt. S
miért? Elvekért, melyeket Vörösmarty meg nem tagadott. Ez legalább
is igen nagy elbizakodásra és könnyelműségre mutat.» S végre, hogy
ő <span class="pagenum"><a name="Page_291" id=
"Page_291">-291-</a></span> is mondjon verset, egy epigrammát
csatol czikkéhez, jó tanácskép, melyben inti Petőfit, hogy legyen
buzgó, de szerény, birónak még kicsiny, küzdjön, munkáljon s várja
el itéletét.<a name="FNanchor_45" id="FNanchor_45"></a><a href=
"#Footnote_45" class="fnanchor">45)</a></p>
<p>Vörösmartynak a vita főpontjában igaza volt, de felindulásában
feledte, hogy Petőfi többször szólt róla s oly tisztelettel és
szeretettel, mint senkiről. «Debreczenből utaztam Pestre 1844-ben
februárban – írja Petőfi 1847-ben Kerényihez intézett <i>Úti
levelei</i>ben, melyek a <i>Hazánk</i>ban jelentek meg – kopott
ruhában egy pár huszassal s egy kötet verssel… A végső ponton
álltam, kétségbeesett bátorság szállt meg s elmentem Magyarország
egyik legnagyobb emberéhez oly érzéssel, mint a kártyás, ki utolsó
pénzét teszi föl, hogy élet vagy halál. A nagy férfi átolvasta
verseimet, lelkes ajánlására kiadta a <i>Kör</i> s lett pénzem és
nevem. E férfiú, kinek én életemet köszönöm s kinek köszönheti a
haza, ha neki valamit használtam vagy használni fogok, e férfiú:
Vörösmarty.» Mint költőt is nem egyszer emlegette tisztelettel, sőt
Shakespeare III. Richardja bírálatában (1847) nagyobb lyrikusnak
itéli Hugo Victornál.<a name="FNanchor_46" id=
"FNanchor_46"></a><a href="#Footnote_46" class="fnanchor">46)</a>
Összes költeményeit is neki ajánlotta tisztelete és szeretete
jeléűl. Magán az ellene írt költeményen is megérzik a tisztelet s
épen nem látszik szenvelgésnek, <span class="pagenum"><a name=
"Page_292" id="Page_292">-292-</a></span> midőn a hozzá csatolt
jegyzetben azt mondja, hogy Vörösmarty elitélése neki nagy áldozat,
melyet szíve tesz elveiért. Vörösmarty rossz szándékot vélt ott,
hol csak politikai lázas pártszenvedély nyilatkozott s nem vette
észre, hogy Petőfiben egész a rajongásig kifejlődött
meggyőződéseinek cultusa, melyeknek magát és másokat egyaránt kész
volt feláldozni.</p>
<p>Petőfi is válaszolt Vörösmarty fölszólalására. Többé nem vitatta
Vörösmarty hazafi- vagy hazafiatlanságát, de élesen torolta vissza
mindazt, mit Vörösmarty válaszában lenézésnek vagy épen megvetésnek
hitt. Ő is épen oly hibásan fogta föl egy pontban Vörösmarty
feleletét, mint ez az ő költeményei indokát. Petőfi azt hitte, hogy
Vörösmarty e kérdésével: kicsoda mondja: én elitéllek? Petőfi, kit?
Vörösmartyt? valamint epigrammájával lenézi őt mint költőt és
embert egyaránt, holott Vörösmarty csak arra czélzott, hogy egy
fiatal ember merészkedik őt oly könnyedén elitélni, őt, ki huszonöt
év óta szolgálja hazáját s a nemzetiség és alkotmány nagy elveinek
áldozta egész életét. A hazafi-önérzet kiömlése volt ez, melyet
Petőfi annyival könnyebben megérthetett volna, mert tudhatta, hogy
e pontban Vörösmarty mily érzékeny és más felől nem egyszer
tapasztalhatta, hogy Vörösmarty nem hogy lenézné, de igen nagyra
becsüli az ő költői tehetségét. Felindulásukban mindketten
félreértették egymást s épen abban a pontban, mely leginkább fájt
szívöknek. <span class="pagenum"><a name="Page_293" id=
"Page_293">-293-</a></span></p>
<p>E polemia ama zajos időben is figyelmet gerjesztett, de sokan
nem láttak benne egyebet, mint azt, hogy Petőfi irigyli Vörösmarty
koszorúját, Vörösmarty pedig keveset tart mind Petőfiről, mind
költészetéről. S ezt némelyek maig is hiszik, holott e véleményt
nem támogatja se polemiájok, se másnemű adat. Hogy Petőfi mennyire
tisztelte Vörösmartyt, mint költőt, <i>Vegyes munkái</i>nak több
helye mutatja, sőt maga az ellene írt költemény sem bizonyít e
tekintetben ellenkezőt, mert Petőfi mintegy ezt vallja be: én nem
tudtam elhomályosítani dicsőségedet, magad homályosítod el. Petőfi
e polemia után is azzal a tisztelettel és ragaszkodással
viseltetett Vörösmartyhoz, mint azelőtt. Látszik, nem akart
sérteni, nem rossz szándékból lépett föl ellene s annyira bízott jó
indulatában, hogy midőn honvédnek állott s a csatatérre indult,
azon esetre, ha elesnék, Vörösmartyt kérte föl születendő gyermeke
gyámjáúl. Vörösmarty is mind végig a régi maradt hozzá, s hogy
mennyire becsülte költészetét, szavai és tettei mutatják. Midőn
Petőfi az <i>Athenaeum</i>ban föllépett, ő figyelmeztette társait e
rendkívűli tehetségre; 1844-ben Petőfi versei első gyüjteményének
kiadását ő eszközölte ki a <i>Kör</i>ben; <i>János Vitéz</i>nek,
még megjelenése előtt, az irodalmi körökben ő alapította meg jó
hírét. Petőfi néhány év alatt meghódította a közönséget s mint
lyrikus Vörösmarty versenytársává emelkedett, sőt némelyek azt
tartották, hogy felül is multa. Petőfi ellenségei azt
terjesztették, hogy ezt ő <span class="pagenum"><a name="Page_294"
id="Page_294">-294-</a></span> maga mondotta volna, mi Vörösmartyné
fülébe jutván, elpanaszolta férjének. «Hadd muljon felül mielőbb –
jegyzé meg Vörösmarty – nem szeretnék úgy meghalni, mint
Magyarország első költője.» Nagyobb lelkű volt, mintsem írigy
lehessen. Elismerte Petőfi genialitását, s bár ez új lyra az övével
némely pontban ellentétben állott, mégis örömmel üdvözölte, mert
érezte, hogy az nem egyéb, mint fejlődési stádiuma a mindinkább
nemzetivé váló magyar költészetnek, melynek ő vetette meg
alapját.</p>
<p>Valóban Vörösmarty az ellentétek mellett is mind külsőleg, mind
belsőleg szoros kapcsolatban van Petőfi és Arany költészetével. Ő
törte meg költészetünkben az idegen szellem jármát, mely lehetővé
tette a nemzetiesb fejlődést; pártfogója, támasza volt Petőfinek,
Arany fejlődésére pedig néhány szavával elhatározó befolyást
gyakorolt. Arany 1845-ben az <i>Elveszett alkotmány</i> (előbb
<i>Rák Bende</i>) czímű komikai eposzával pályázott a
Kisfaludy-társaság költői díjára, mint teljesen ismeretlen ember. A
mű nem sokat ér, de legjobb volt társai közt s megnyerte a
jutalmat, azonban a jutalmazott költőt nagyon lehangolta
Vörösmartynak, mint egyik pályabírónak, következő ítélete: «A
beküldött komikai költeményekben több a satira és didaxis, mint a
komikum s a nyelv és verselés oly nemű, mintha irodalmunk vaskorát
élnők; eszmékben gazdag s nem költőietlen a <i>Rák Bende</i> czímű,
melyet, mint a többi közt legtűrhetőbbet, <span class=
"pagenum"><a name="Page_295" id="Page_295">-295-</a></span>
jutalomra ajánlok.»<a name="FNanchor_47" id=
"FNanchor_47"></a><a href="#Footnote_47" class="fnanchor">47)</a>
Arany érezte, hogy Vörösmartynak igaza van, de érezte tehetségét
is; Vörösmarty szavai fölébresztették szúnyadó becsvágyát, meg
akarta mutatni, hogy nem vaskori költő s megírta <i>Toldi</i>át,
mely megalapította hírét. Így növelte Vörösmarty versenytársait,
Petőfit, a lyrikust, Aranyt, az epikust, hogy mintegy átadja nekik
a magyar költészet e két birodalmát, melyekben huszonöt éven át
egyedül uralkodott.</p>
<p>Azonban az idők mindinkább nehezűltek. Vörösmartyt kerűlte a
múzsa, többé nem gondolt az irodalommal, hazafiúi aggodalmainak
élt. A forradalom kikerűlhetetlennek látszott. A kik féltek tőle és
kikerűlni igyekezték, a kik gyűlölték és el akarták nyomni, épen
úgy munkáltak előidézésén, mint a kik ohajtották és előkészítették.
A bele sodrott nemzetnek nem volt más választása, mint küzdeni vagy
föltétlenűl megadni magát. Vörösmarty nem vált meg nemzetétől; 1848
végnapjaiban minden habozás nélkül követte az országgyűlést
Debreczenbe s magával vitte családját is. A vesztett és nyert
csaták zajában élte napjait és <i>Szózat</i>ának reményei és
balsejtelmei viszhangoztak lelkén. A huszonöt éves ifjú az
elhanyatlott ősi dicsőségről álmodozott s a puhaság fertőjébe
sülyedt nemzetét siratta, hazafi-erényről zengett, melynek csak
emléke élt már: s ime a negyvennyolcz éves férfiú betelni látta
ifjú álmait. A régi <span class="pagenum"><a name="Page_296" id=
"Page_296">-296-</a></span> magyar vitézség és hazafi-föláldozás
nagy tettei mintegy újjá születtek a forradalom viharában.
Vörösmarty szilaj örömmel szemlélte mindezt, de az erények mellett
látta a bűnöket is, és elfordúlt tőlök. Nemes kedélye gyakran
szenvedett. Ide járúlt még a sok nyomor és szerencsétlenség,
melyekkel együtt jár a háború, s még inkább a forradalom. Életével
keveset gondolt, de az a gondolat, hogy családjára szomorú sors
várhat, gyakran elkomorította. Nem volt képes se a közügyeknek, se
családjának, se a költészetnek élni. Költői kedélye egész
izgatottságával szemlélte az eseményeket. Néha könyveibe merűlt,
máskor vidámabb barátjai társaságában keresett szórakozást.
Föl-följárt az országgyűlésre, de nem beszélt; visszavonúlt
családjába, de a kormány egy-egy újabb rendszabálya vagy egy fontos
hír a csatatérről az országgyűlési klubbok lármáiba ragadták.</p>
<p>Debreczenben is, mint Pesten, nem egy kérdésben a mérsékeltebb
párthoz tartozott, kiket magyar girondiaknak nevezgettek, de azért
fentartotta régi viszonyát mind Perczellel, mind Petőfivel, kik
egész atyjoknak nézték. Petőfi családja abban a házban lakott,
melyben Vörösmarty, valamint a Perczel testvéreé is, mintegy a
Vörösmarty gondjai alatt. Perczel és Petőfi először is Vörösmartyt
látogatták meg, ha Debreczenbe jöttek. Perczel nyert csatáiról
beszélt s Magyarország nagy jövőjéről, Petőfi Bemről, az erdélyi
hadjáratról, újabb költeményeit olvasta föl és sarkalta
Vörösmartyt, hogy ő is írjon. Vörösmarty <span class=
"pagenum"><a name="Page_297" id="Page_297">-297-</a></span>
gyönyörködött ifjú barátjai lelkesedésén, de hallgatag és tétlen
maradt. Már mutatkoztak rajta némi jelei a búskomoly és tétlen
hangulatnak, melynek később martalékáúl esett. De erőt vett magán s
a forradalom izgalmai, melyek fárasztották, egyszersmind nem
engedték, hogy sötétedő kedélye önmagába sülyedjen.</p>
<p>Az 1849 ápril 14-ki végzés után, mely az uralkodóházat trónjától
megfosztotta s kimondotta Magyarország teljes függetlenségét, a
kormányban változás történt. Magyarország élére egy kormányzó
állíttatott, nagy hatalommal ugyan, de a felfüggesztett fölségi
jogok közül mindannak gyakorlata, mire múlhatatlan szükség volt,
némikép korlátoztatott. Így a kegyelmi jogot nem a kormányzó
gyakorolta, hanem egy kegyelmi szék, melyre csak annyiban volt
befolyása, hogy bíráit az igazságügyminiszter előterjesztésére, ő
nevezte ki. Vörösmarty is kineveztetett e kegyelmi szék egyik
bírájának. «Hivatalosan értesítem önt – írja neki Vukovics Sebő, az
igazságügyi miniszter, Pesten jun. 15. 1849 – hogy
előterjesztésemre az országkormányzó által a kegyelmi székhez
közbíróul neveztetett ki, rendszeres 4000 pfrt. fizetése f. évi
jun. 15-én veszi kezdetét, miről a pénzügyi miniszterium
értesíttetett.» «Tehát mégis van egy hivatal – mondá Vörösmarty
nejének – melyet el lehet és el kell fogadnom.» Elfogadta mint oly
hivatalt, mely nem annyira szakismeretet kiván, mint becsületet és
lelkiismeretességet. Aztán úgy <span class="pagenum"><a name=
"Page_298" id="Page_298">-298-</a></span> hitte, hogy el kell
fogadnia hazafi és emberi kötelességből, mert talán
igaztalanságokat akadályozhat meg, s minden esetre korlátozhatja a
pártdüh kicsapongásait, s enyhítheti a kivételes törvények
szigorát. Buzgóságában nem gondolt arra, hogy e hivatal egyaránt
veszélyt hozhat reá, akár győz a forradalom, akár nem. Az első
esetben a pártok szenvedélye támadhat ellene, mert igen mérsékelt,
a másodikban a győzők fogják üldözni, mint tagját egy oly
törvényszéknek, mely fölségi jogot mert gyakorolni. Hivataloskodása
nem sokáig tartott. A kegyelmi széknek csak egyetlen ülése volt s
Vörösmarty – mint mondják – ebben is kegyelemre szavazott.</p>
<p>Az egyesült osztrák és orosz seregek előnyomulása juliusban Pest
elhagyására kényszeríté a kormányt és országgyűlést. Vörösmarty
követte őket. Úgy vált meg családjától, melyet Pesten hagyott,
mintha soha sem térne vissza. Szegedre, Aradra együtt utazott
Bajzával, a világosi katasztrófa után vele menekült Nagy-Váradra s
onnan Szathmármegyébe. A két költő négy hónapig bújdosott és
rejtőzött e távol eső megyében. Mindenütt vendégszerető menhelyre
találtak; egyik birtokos a másikhoz küldötte őket, míg végre az
üldözők nyomaikat vesztették. Háltak a szabad ég alatt is, egy
párszor erdészkunyhókba kellett rejtőzniök s talán még most is
láthatni valamelyiknek ajtaján Virgilius e szavait: «<i>Nos patriam
fugimus</i>», melyeket Vörösmarty irónnal karczolt emlékűl reá.
Gebén, Csanády Jánosnál, <span class="pagenum"><a name="Page_299"
id="Page_299">-299-</a></span> mintegy három hétig mulattak; itt
írta Vörösmarty <i>Emlékkönyvbe</i> czímű költeményét, mely oly
híven kifejezi kétségbeesett hangulatát. Hazafiúi mély bánatát
családi csapások tetézték. Az első tudósítás, melyet családjáról
vett, egyik kis leányának halála volt. Nemcsak lélekben lőn beteg,
hanem testben is. Vérkeringési zavarokban szenvedett, melyeket a
hányódás és rendetlen élet idéztek elő. Midőn 1850 elején
Fegyvernekre jött nejével találkozni, már majdnem egészen ősz volt
és gyengélkedő. Neje és barátjai tanácsára elhatározta, hogy Pestre
megy és följelenti magát a katonai törvényszéknél, melynek szigora
valamennyire már enyhülni kezdett. Kikérdezték és elítéltetéséig
szabadon bocsátották. 1850 nyarán pöre felfüggesztetett, s
ugyanakkor Haynautól, Magyarország teljhatalmú helytartójától, több
képviselőtársával együtt kegyelmet nyert.</p>
<p>Ez örömhír már Baracskán találta a családot. Vörösmarty itt még
1850 tavaszán egy házat, egy pár hold földet és Kajászó-Szent-Péter
határában egy szőlőt vett haszonbérbe. Egész 1853 tavaszáig lakott
itt, mikor aztán szülőföldjére, Nyékre, költözött, szintén mint
bérlő. Életének ez öt éve csak lassú haldoklás volt. Sok csapás
sulyosúlt reá szellemi és anyagi, testi és lelki, de a legnagyobb
az volt, hogy elhagyta lelkének ereje. Búskomolyságba és
tétlenségbe sülyedt s lelki és testi betegsége egymást táplálták.
Költségkimélésből költözött falura s úgy hitte nincs többé mit
keresnie Pesten. Akadémiai fizetése volt egyetlen <span class=
"pagenum"><a name="Page_300" id="Page_300">-300-</a></span> biztos
jövedelme, melyhez később a Batthyány Kázmér lefoglalt javain fekvő
500 forintnyi évpénze járult, melyet a kormány folyóvá tőn. Mindez
csekély összeg volt arra nézve, hogy megrongált pénzviszonyait
rendbe hozza, gyermekeit növeltethesse, családját némi kényelemben
részesítse. Neje és gyermekei, kiket úgy szeretett s kik annyira
boldogították, élő vádként tüntek föl előtte. Nem tehet értök
semmit, nem hagyhat reájok semmit. Férji és atyai gyöngéd
szeretetének aggodalmai megkeserítették családi élete örömét is, az
egyetlent, mely még megmaradt számára. Dolgozni, írni akart, de nem
volt reá képes. Csak a nemzet siralmát, Magyarország jajkiáltását
tudta volna zengeni, a mit nem lehetett, s egyebet semmit. Senki
sem érezte mélyebben hazája szenvedését. Kedélye föl volt dúlva,
mint a haza földje, mint az alkotmány, mint a nemzetiség: rom volt,
mint Magyarország. Együtt nőtt fel egy jobb kor reményeivel,
bajnoka, költője volt ama nagy küzdelemnek, mely fejlődésbe
indította az alkotmányt, nemzetiséget és újjá szülte a magyart, s
ime mindez összedűlve, letiporva. A Bach-kormány minden
rendszabálya, mely a nemzeti lét gyökerét támadta meg, megannyi
tőrszúrás volt szivének s bár hazafiúi kétségbeesése első
rohamaiból kiocsúdva, nem tekintette örökre elveszettnek hazáját s
bízott jövőjében, de a maga életét eljátszottnak hitte s e szomorú
idők egész gyásza kedélyére nehezült.</p>
<p>Az irodalom helyett a kertészet- és szőlészetnek <span class=
"pagenum"><a name="Page_301" id="Page_301">-301-</a></span> élt;
dinnyét és dohányt termesztett, kivált Baracskán, de Nyéken már
abba is beleunt. Kerűlte a társaságot, de a magány is terhére vált.
Néha dolgai miatt vagy szórakozásból berándult Pestre, de még
komorabban tért vissza. Barátjai nagy része bujdosott vagy
börtönben szenvedett, Bajzát megőrülve találta, az akadémia csak
eltűrve, mintegy elbújva tartotta üléseit, az irodalom kegyetlen
önkény alatt nyögött, a nemzeti nyelv kiszoríttatott mind a
közigazgatásból, mind az iskolákból s a fővárost az idegen
hivatalnokok egész özöne borította el. Falun legalább nem láthatott
ilyesmit s Nyéken gyermeksége édes emlékei vették körűl. Ablakából
oda látott arra a telekre, hol egykor atyja rozzant laka állott,
hol született, hol gyermeksége napjait töltötte. E mosolygó emlékek
is elborultak; azóta negyven év tölt el s a tíz éves gyermek mint
megtört férfiú tért vissza bölcsőjéhez haldoklani. Elsötétedett
kedélye ritkán derűlt fel. Néha vendég köszöntött be hozzá, egy
párszor Deák Ferencz is meglátogatta; legkedvesebb barátja látására
fölelevenedni látszott régi kedve, de nem sokáig tartott, ismét
visszasülyedt búskomolyságába. Végre írni kezdett. Elővette <i>Lear
király</i>t, melynek fordításába még 1847-ben bele fogott. Inkább
kényszerűségből dolgozott, mint kedvből. A <i>Nemzeti Könyvtár</i>
kiadói Shakspeare egy pár drámája fordításával bízták meg,
tiszteletdíját is előlegezték, mit leróni igyekezett. <i>Lear
király</i>t be is végezte, de ez nem oly sikerűlt fordítás, mint
<i>Julius Caesar</i>, melyet <span class="pagenum"><a name=
"Page_302" id="Page_302">-302-</a></span> szintén Shakspeareből
jobb napjaiban dolgozott. <i>Romeo és Juliá</i>ba is belekezdett,
de csak egy pár jelenetét fordíthatta le. Mindinkább kezdett
betegeskedni. Vértolulások támadták meg mellét és agyát, minek
következtében kábultságban és nehéz lélekzésben szenvedett. Ezért
gyakran járt be Pestre orvosához, Kovács Sebestyén Endréhez;
elhagyva a homeopathiát, az allopathiához fordult. Ilyenkor több
napot mulatott a fővárosban. Benézett a színházba, meg-meglátogatta
régibb s újabb barátjait és ismerőseit. Nem egyszer lehetett látni
Keménynél és Csengerynél, de legtöbbször Tomorynál, kinél 1854 –
55-ben sokszor összegyűltek a fiatal írók. Maga keveset beszélt,
inkább hallgatta a mások beszédét, az irodalom most már nem igen
érdekelte, a politika inkább s néha a szenvedély egész gyűlöletével
és fájdalmával bírálta a Bach-kormány rendszabályait, s az európai
politika fordulatait. De hamar kifáradt s elaludt székében. Testi
és lelki hanyatlása meglátszott öltözetén is, melyet elhanyagolt.
Valódi képviselője volt hazájának, a szenvedő, szegény és
megalázott Magyarországnak.</p>
<p>Betegsége 1853 őszén vett komolyabb fordulatot s lassanként
tüdővizenyővé fejlődött ki (œdæma pulmonum). Azonban voltak enyhébb
hónapjai is s még egyszer és utoljára föllobbant költői lelkesülése
is. 1854-ben nehány költeményt írt s küldött be Csengery Antalhoz,
a <i>Magyar nép könyve</i> szerkesztőjéhez, Eötvös által, ki
Velenczén jártában meglátogatta. <span class="pagenum"><a name=
"Page_303" id="Page_303">-303-</a></span> Az <i>Ember élete,
Száműzött, Emléksorok egy sírkőre, Vén czigány</i> e költemények
czímei. A három elsőt Batthyány Kázmér gróf emlékére írta, ki
1854-ben mint száműzött halt meg Párisban. Rokonszenv és hála
csatolták hozzá; barátja és pártfogója volt, kinek halála számtalan
veszteségei között is mélyen hatott reá. A <i>Vén czigány</i>t az
orosz-török háború kiütésekor írta, mely európaivá gyuladott s
melyről azt hitte, hogy befolyással lesz Magyarország sorsára.
Költői szelleme, melyet honszeretet táplált, s hazafibánat
emésztett, még egyszer erőteljesen nyilatkozik. Nemzetéhez többé
nem szólhatva, önmagát szólítja meg, ő a vén czigány, a vénülő
költő. Lelkén a <i>Szózat</i> viszhangzik, melynek balsejtelme
szilaj fájdalommá vált, de a melynek reményét, hitét még őrzi
megtört szívében is. «Lesz még egyszer ünnep a világon» – kiált föl
– remél az európai szabadság ünnepében, s hiszi Magyarország
sorsának jobbra fordulását.</p>
<p>Ugyanez időtájt munkái újabb kiadásáról is gondolkozott, mert a
Kilián könyvárússal kikötött tíz év már eltelt. Most Heckenasthoz
fordult s alkudozásba bocsátkozott vele Tóth Lőrincz által.
Nyomasztó pénzviszonyain akart segíteni, melyeket betegsége még
nyomasztóbbakká tett. «Adósság, tehetetlenség, sánta remény, hidd
el alig nevezhető életnek; – írja Tóth Lőrincznek 1854 aug. 4-ről –
itt a lelki erő oszlop, melyről elpusztult a híd.» Az alku nem
sikerűlt. Vörösmarty mind nyomasztóbb helyzetbe jutott. Betegsége
nem enyhűlt, hiában használta <span class="pagenum"><a name=
"Page_304" id="Page_304">-304-</a></span> 1855-ben a balatoni
fürdőt. 1855 október vége felé a legaggasztóbb jelenségek
mutatkoztak; erős rohamok jöttek reá s két hétig feküdt. Azt hitte,
hogy többé föl nem kel; könnyező nejének, mintha örökre búcsuznék
tőle, tanácsokat adott s még egyszer ismétlé: «Nem tudom mi lesz
belőletek, de bármi sors érne, forduljatok Deák Ferenczhez, ő nem
fog elhagyni». Azonban fellábadt s neje rávette, hogy költözzenek
be Pestre, hol folyvást orvosi felügyelet alatt lehet. Az egész
család beköltözött s az <i>Arany sas</i>ba szállott, míg szállást
fogadhat. Vörösmarty valamennyire jobban érezte magát; gyakran
látogató barátjai s köztök Deák Ferencz társaságában egy kissé
fölvidulni látszott. Nov. 17-én költöztek át a váczi-utczai 5-ik
számú Kappel-házba. Épen azon az emeleten volt szállásuk, hol
azelőtt huszonöt évvel Kisfaludy Károly lakott és meghalt.
Vörösmarty gyalog ment nejével; megismerte a házat, hol kedves
barátja meghalt, de nem gondolt arra, hogy ő is oly közel van a
halálhoz. Alig indúlt föl a lépcsőkön, egyszerre csak összerogyott.
Hirtelen meghűtés következtében agyszélhüdés (apoplexia serosa
cerebri) érte. Ölbe fogva vitték föl, s lefektették; egész haláláig
nem volt eszméletnél. Neje s egy fiatal orvos, Kovács József,
virrasztottak mellette. A mellékszobák barátjaival teltek meg, a
házmestert és cselédeket a hogyléte felől tudakozók csoportjai
ostromolták. 19-én reggel Bezerédj István papot hozott, ki feladta
a halotti szentséget. Déli egy óra után Deák Ferencz és Kemény
Zsigmond <span class="pagenum"><a name="Page_305" id=
"Page_305">-305-</a></span> léptek a haldokló szobájába. Alig
távoztak el, Vörösmarty nem volt többé, délután két órakor már
hidegűlt tetemére borultak síró neje és gyermekei.</p>
<p>Temetése nov. 21-én ment véghez, Kisfaludy Károly halála napján
és órájában, délután három órakor. Pest emberi emlékezet óta nem
látott ily népes temetést. Húszezer embernél több követte a
koporsót s a fogatok számlálhatatlan sora lepte el az utczákat. Az
életét nemzetének áldozott férfiú halálával is a nemzeti érzelem
nyilvánulására adott alkalmat. A főváros népe, midőn a hazafiság és
nemzetiség nagy költőjének ily fényes végtiszteletet adott,
egyszersmind ki akarta mutatni hazafiúi érzelmeit, hogy «megfogyva
bár, de törve nem, él nemzet e hazán». Öt sanyarú év nyomása után e
temetésen lélekzett föl először szabadabban. A kormány érezte, hogy
ez néma tiltakozás s a hírlapokon boszúlta meg magát, melyek
gyászszegélyben mertek megjelenni. Azonban a nemzet részvéte
nemcsak a temetésen nyilatkozott s kész volt anyagi áldozatokra is.
Vörösmartynak özvegye s három gyermeke maradt: Béla, Ilonka és
Erzsébet, kiknek nem hagyhatott más vagyont, mint munkáit és költői
dicsőségét. Gyámatyjok, Deák Ferencz, magánúton adakozásra
szólította föl a tehetősb hazafiakat. Néhány hónap alatt százhárom
ezer pfrt gyűlt be. A nemzet súlyos körűlményei közt is önmagához s
a költő nevéhez méltó dotatióval kívánta megtisztelni az elhunytat
családjában. Tetemei ott nyugosznak a kerepesi-út melletti
temetőben, síremlékét <span class="pagenum"><a name="Page_306" id=
"Page_306">-306-</a></span> neje emeltette; szülőföldje,
Fehérmegye, érczszoborral tisztelte meg, mely Székes-Fehérvár egyik
főterén 1866-ban nagy ünnepélyességgel lepleztetett le. Örök emléke
munkái s neve együtt fog említtetni Magyarország újjá születési
korszakának legnagyobb embereivel. E korszaknak küzdelme,
dicsősége, gyásza egyszersmind az övé.</p>
<hr class="chap" />
<div class="chapter"></div>
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> Vörösmarty Jánosnak
1865-ben hozzám írt kiadatlan levelei. Vörösmarty gyermekkora,
valamint szülői rajzát leginkább e levelekből merítettem.</p>
<p><a name="Footnote_2" id="Footnote_2"></a> <a href=
"#FNanchor_2"><span class="label">2)</span></a> Vörösmaty
autobiographiai jegyzetei, melyeket Zádor kérésére 1824-ben írt.
<i>Vörösmarty minden munkái</i>, Pest, 1864. XII. k. 537. l.
<i>Összes munkái</i>, teljes kiadás. 1885. VIII. k. 384. l.</p>
<p><a name="Footnote_3" id="Footnote_3"></a> <a href=
"#FNanchor_3"><span class="label">3)</span></a> <i>Zádor György
levelezése Kazinczyval 1813–1831</i>. Közli Zádor Gyula, Buda-Pest.
1886. 77. l. Zádor György, előbb Stettner, írói néven Fenyéry
Gyula, Vörösmarty egyik legrégibb barátja; meghalt 1866-ban.</p>
<p><a name="Footnote_4" id="Footnote_4"></a> <a href=
"#FNanchor_4"><span class="label">4)</span></a> Sallay jegyzeteit
már e munka első kiadásakor használtam. A kézirat Toldy
kézirat-gyűjteményével az akadémia birtokába kerűlt.</p>
<p><a name="Footnote_5" id="Footnote_5"></a> <a href=
"#FNanchor_5"><span class="label">5)</span></a> Teslér valamint
Klivényi levelei is kiadatlanok. Vörösmarty fia, Béla,
birtokában.</p>
<p><a name="Footnote_6" id="Footnote_6"></a> <a href=
"#FNanchor_6"><span class="label">6)</span></a> <i>Vörösmarty
minden munkái</i>. Pest, 1864. XII. k. 543. l. <i>Összes
munkái</i>. Buda-Pest, 1885. VIII. k. 388. l.</p>
<p><a name="Footnote_7" id="Footnote_7"></a> <a href=
"#FNanchor_7"><span class="label">7)</span></a> <i>Vasárnapi
Ujság</i> 1868. 1. szám. <i>Perczel Mór emlékirataiból</i>.</p>
<p><a name="Footnote_8" id="Footnote_8"></a> <a href=
"#FNanchor_8"><span class="label">8)</span></a> <i>Vörösmarty
minden munkái</i>. XII. k. Pest, 1864. 545. l. <i>Összes
munkái</i>. Buda-Pest, 1885. VIII. k. 390. l.</p>
<p><a name="Footnote_9" id="Footnote_9"></a> <a href=
"#FNanchor_9"><span class="label">9)</span></a> <i>Vasárnapi
Ujság</i>. 1868, 1. sz. <i>Perczel Mór emlékirataiból</i>.</p>
<p><a name="Footnote_10" id="Footnote_10"></a> <a href=
"#FNanchor_10"><span class="label">10)</span></a> Vörösmarty
kiadatlan levelei Zádor Györgyhöz, a Zádor-család birtokában.</p>
<p><a name="Footnote_11" id="Footnote_11"></a> <a href=
"#FNanchor_11"><span class="label">11)</span></a> Vörösmarty levele
Zádorhoz. <i>Vörösmarty minden munkái</i>. Pest 1864. III. k. 279.
l. <i>Összes munkái</i>. Buda-Pest 1884. II. k. 465. l.</p>
<p><a name="Footnote_12" id="Footnote_12"></a> <a href=
"#FNanchor_12"><span class="label">12)</span></a> <i>Kazinczy
levelezése Kisfaludy Károlylyal s annak körével.</i> Kiadta
Kazinczy Gábor. Pest 1860. 209–212. l.</p>
<p><a name="Footnote_13" id="Footnote_13"></a> <a href=
"#FNanchor_13"><span class="label">13)</span></a> <i>Kazinczy
levelezése Kisfaludy Károlylyal s annak körével.</i> 55. l.</p>
<p><a name="Footnote_14" id="Footnote_14"></a> <a href=
"#FNanchor_14"><span class="label">14)</span></a> <i>Kazinczy F. és
Guzmics I. közti levelezés. 1822–1831.</i> Kiadta Gulyás Elek. Pest
1873. 111. l.</p>
<p><a name="Footnote_15" id="Footnote_15"></a> <a href=
"#FNanchor_15"><span class="label">15)</span></a> <i>Kazinczy F. és
Guzmics I. közti levelezés. 1822–1831.</i> Kiadta Gulyás Elek. Pest
1873. 111. l.</p>
<p><a name="Footnote_16" id="Footnote_16"></a> <a href=
"#FNanchor_16"><span class="label">16)</span></a> <i>Kazinczy
levelezése Kisfaludy Károlylyal s ennek körével.</i> Kiadta
Kazinczy Gábor. Pest 1860. 88. l.</p>
<p><a name="Footnote_17" id="Footnote_17"></a> <a href=
"#FNanchor_17"><span class="label">17)</span></a> Ugyanott 43.
l.</p>
<p><a name="Footnote_18" id="Footnote_18"></a> <a href=
"#FNanchor_18"><span class="label">18)</span></a> <i>Kazinczy és
Guzmics közti levelezes. 1822–1831.</i> Kiadta Gulyás Elek. Pest
1873. 111. l.</p>
<p><a name="Footnote_19" id="Footnote_19"></a> <a href=
"#FNanchor_19"><span class="label">19)</span></a> <i>Kazinczy
levelei Kis Jánoshoz.</i> II. köt. Budán 1842. 304. 325. l.</p>
<p><a name="Footnote_20" id="Footnote_20"></a> <a href=
"#FNanchor_20"><span class="label">20)</span></a> <i>Kazinczy
levelezése Kisfaludy Károlylyal s ennek körével.</i> 88. l.</p>
<p><a name="Footnote_21" id="Footnote_21"></a> <a href=
"#FNanchor_21"><span class="label">21)</span></a> Bajza Toldyhoz
írt kiadatlan levelei. Toldy kéziratgyüjteményében, jelenleg az
akadémia birtokában.</p>
<p><a name="Footnote_22" id="Footnote_22"></a> <a href=
"#FNanchor_22"><span class="label">22)</span></a> <i>Zádor Gy.
levelezése Kazinczy Ferenczczel 1823–1831.</i> Buda-Pest, 1886. 86.
l.</p>
<p><a name="Footnote_23" id="Footnote_23"></a> <a href=
"#FNanchor_23"><span class="label">23)</span></a> Teslér kiadatlan
levelei Vörösmartyhoz. Vörösmarty Béla birtokában.</p>
<p><a name="Footnote_24" id="Footnote_24"></a> <a href=
"#FNanchor_24"><span class="label">24)</span></a> Csató Pál
kiadatlan levelei Vörösmarty Béla birtokában.</p>
<p><a name="Footnote_25" id="Footnote_25"></a> <a href=
"#FNanchor_25"><span class="label">25)</span></a> <i>Kölcsey
munkái.</i> Pest 1861. VIII. k. 148. l. Új kiadás. Buda-Pest 1887.
X. k. 32. l.</p>
<p><a name="Footnote_26" id="Footnote_26"></a> <a href=
"#FNanchor_26"><span class="label">26)</span></a> <i>Toldy F.
Irodalmi társas köreink emlékezete. Budapesti Szemle.</i> VIII.
köt. 1875.</p>
<p><a name="Footnote_27" id="Footnote_27"></a> <a href=
"#FNanchor_27"><span class="label">27)</span></a> Bajza kiadatlan
levelei Toldyhoz. Toldy kéziratgyűjteményeiben, jelenleg az
akadémia birtokában.</p>
<p><a name="Footnote_28" id="Footnote_28"></a> <a href=
"#FNanchor_28"><span class="label">28)</span></a> Toldy Ferencz:
<i>Aesthetikai levelek Vörösmarty epikus munkáiról.</i> Pest 1827.
Újabban <i>Toldy összes munkái</i> VIII. köt. Pest 1874.</p>
<p><a name="Footnote_29" id="Footnote_29"></a> <a href=
"#FNanchor_29"><span class="label">29)</span></a> <i>Vörösmarty
összes munkái.</i> Buda-Pest, 1885. VIII. k. 7. l.
<i>Jegyzetek.</i> 361. l.</p>
<p><a name="Footnote_30" id="Footnote_30"></a> <a href=
"#FNanchor_30"><span class="label">30)</span></a> <i>Vörösmarty
összes munkái.</i> Buda-Pest, 1885. VIII. k. 401. l.</p>
<p><a name="Footnote_31" id="Footnote_31"></a> <a href=
"#FNanchor_31"><span class="label">31)</span></a> <i>B-né
emlékkönyvébe. Vörösmarty minden munkái.</i> Pest, 1864. II. k. 23.
l. <i>Összes munkái.</i> Buda-Pest, 1885. I. köt. 176. lap.</p>
<p><a name="Footnote_32" id="Footnote_32"></a> <a href=
"#FNanchor_32"><span class="label">32)</span></a> Toldy Ferencz:
<i>Irodalmi társasköreink emlékezete. Budapesti Szemle.</i> 1875.
VIII. k. 1. l.</p>
<p><a name="Footnote_33" id="Footnote_33"></a> <a href=
"#FNanchor_33"><span class="label">33)</span></a> Bártfay naplója,
a nemzeti muzeum kéziratai között.</p>
<p><a name="Footnote_34" id="Footnote_34"></a> <a href=
"#FNanchor_34"><span class="label">34)</span></a> Erdélyi János
<i>Pályák és pálmák.</i> Kiadja a Kisfaludy-társaság. 1887. 292. l.
<i>Kemény Zsigmond tanúlmányai.</i> Pest 1867. 339. lap.</p>
<p><a name="Footnote_35" id="Footnote_35"></a> <a href=
"#FNanchor_35"><span class="label">35)</span></a> Toldy Ferencz.
<i>A magyar nemzeti irodalom története.</i> Pest 1872, II. köt. 47.
l.</p>
<p><a name="Footnote_36" id="Footnote_36"></a> <a href=
"#FNanchor_36"><span class="label">36)</span></a> <i>Kölcsey
Ferencz minden munkái.</i> Pest, 1861. VII. köt. 199. l. Uj kiadás.
Buda-Pest, 1887. 224. l.</p>
<p><a name="Footnote_37" id="Footnote_37"></a> <a href=
"#FNanchor_37"><span class="label">37)</span></a> <i>A magyar
nemzeti irodalom története.</i> Írta Toldy Ferencz. Pest, 1872. II.
köt. 166. l.</p>
<p><a name="Footnote_38" id="Footnote_38"></a> <a href=
"#FNanchor_38"><span class="label">38)</span></a> <i>Vörösmarty
minden munkái.</i> Pest, 1864. XII. k. 153. l. <i>Összes munkái</i>
Buda-Pest. 1885. VI. k. 185. lap.</p>
<p><a name="Footnote_39" id="Footnote_39"></a> <a href=
"#FNanchor_39"><span class="label">39)</span></a> <i>Athenaeum</i>,
1839 I. félév, 34. sz.</p>
<p><a name="Footnote_40" id="Footnote_40"></a> <a href=
"#FNanchor_40"><span class="label">40)</span></a> <i>Nyilvánosság,
névtelenség, feleletteher. Athenaeum</i> 1839. I. f. 14. sz.</p>
<p><a name="Footnote_41" id="Footnote_41"></a> <a href=
"#FNanchor_41"><span class="label">41)</span></a> Érdy iratai az
Érdy-család birtokában; Pestmegye levéltára; Bártfay László
naplója, a nemzeti múzeum kéziratai közt.</p>
<p><a name="Footnote_42" id="Footnote_42"></a> <a href=
"#FNanchor_42"><span class="label">42)</span></a> <i>A m. t.
társaság évkönyvei</i> II. és V. k., Budán. 1835–1845.</p>
<p><a name="Footnote_43" id="Footnote_43"></a> <a href=
"#FNanchor_43"><span class="label">43)</span></a> <i>Adalékok a
Thököly- és Rákóczi-kor irodalomtörténetéhez.</i> Thaly Kálmántól.
Két kötet. Pest, 1872.</p>
<p><a name="Footnote_44" id="Footnote_44"></a> <a href=
"#FNanchor_44"><span class="label">44)</span></a> E költemény
Ányosnak csak legújabb kiadásában jelent meg: <i>Magyar könyvesház.
Ányos költeményei.</i> Buda-Pest 1875.</p>
<p><a name="Footnote_45" id="Footnote_45"></a> <a href=
"#FNanchor_45"><span class="label">45)</span></a> <i>Vörösmarty
minden munkái.</i> Pest, 1864. II. kötet. 308. l. Teljes kiadás.
Buda-Pest 1885. I. k. 455. l.</p>
<p><a name="Footnote_46" id="Footnote_46"></a> <a href=
"#FNanchor_46"><span class="label">46)</span></a> <i>Petőfi vegyes
művei.</i> Pest, 1863. III. k. 91. és 180. l.</p>
<p><a name="Footnote_47" id="Footnote_47"></a> <a href=
"#FNanchor_47"><span class="label">47)</span></a>
<i>Kisfaludy-társ. évkönyvei.</i> VII. köt. Pest 1849. XXXVII.
l.</p>
</div>
</div>
<hr class="chap" />
<div class="chapter"></div>
<p><span class="pagenum"><a name="Page_307" id=
"Page_307">-307-</a></span></p>
<h2>TARTALOM.</h2>
<ul class="TOC">
<li class="li2"><span class="roman">I.</span> Vörösmarty születése.
Atyja és anyja. Gyermekévei; tanulása Puszta-Nyéken és
Székes-Fehérvárott 1816-ig. Öcscse János. A későbbi férfiú és költő
jellemvonásai a gyermekben. Olvasmányai; verselgetni kezd.
<span class="ralign"><a href="#Page_5">5</a></span></li>
<li class="li2"><span class="roman">II.</span> Vörösmarty 1816-ban
a pesti gymnasiumban tanúl s egyszersmind gyermekeket tanít.
1817-ben az egyetembe lép. Újabb olvasmányai s az egyetemi tanárok
hatása. Sallay Imre tanulótársa. Atyja halála. Anyja özvegysége és
utolsó évei. <i>A szegény asszony könyve</i> czímű költeményében
anyját rajzolja. <span class="ralign"><a href=
"#Page_24">24</a></span></li>
<li class="li2"><span class="roman">III.</span> Vörösmarty mint a
Perczel-fiúk nevelője, első ízben 1817–1822. A Perczel-család. Jogi
vizsgálatai az egyetemen. Olvasmányai Pesten. Barátjai Börzsönyben:
Egyed Antal, Klivényi Jakab, Teslér László. Első drámai és epikai
kisérletei: <i>Zsigmond király, Ypsilon-háború, Hűség diadalma.</i>
Lyrai költemények. <span class="ralign"><a href=
"#Page_34">34</a></span></li>
<li class="li2"><span class="roman">IV.</span> Vörösmarty Görbőn
mint patvarista. Az <i>Elbúsult deák</i> czímű drámája. Első
föllépte a <i>Koszorú</i>ban. Az 1823-iki politikai mozgalmak
hatása. <i>Zalán futásá</i>ba kezd. Zrínyi, Gyöngyösy és a XVIII.
század epikusai. Epikai mozgalmak a jelen század elején.
Aranyos-rákosi Székely Sándor. Vörösmarty első szerelme. Perczel
Etelka. <span class="ralign"><a href="#Page_49">49</a></span></li>
<li class="li2"><span class="roman">V.</span> Vörösmarty mint a
Perczel-fiúk nevelője másod ízben 1823–1825. Ügyvédi vizsgálatot
tesz. A pesti irodalmi körök 1798–1825. Kármán. Révai. Horvát
István, Szemere és Vitkovics. Kulcsár. A Marczibányi-intézet. Fehér
György. Petrózai Tratner János. A gróf Teleki-ház. <i>Auróra.
Hebe.</i> Kisfaludy Károly és Kazinczy. Kovacsóczy
<i>Aspasiá</i>ja. Vörösmarty új barátjai: Toldy, Fábián, Zádor.
Első találkozása Deák Ferenczczel. <i>Zalán futása</i> fogadtatása.
Vörösmarty és Kazinczy. <span class="ralign"><a href=
"#Page_78">78</a></span></li>
<li class="li2"><span class="roman">VI.</span> Vörösmarty felhagy a
nevelőséggel. Haboz az írói és ügyvédi pálya között. Az írók
jövedelmei. Néhány hónapra újra nevelősködik. Kiadja
<i>Salamon</i>t. Kirándulásai a vidékre. Tiszteletdíjai.
Székes-Fehérvárott akar megtelepedni mint ügyvéd, majd Pesten marad
és átveszi a <i>Tudományos Gyüjtemény</i> szerkesztését. Munkássága
1823–1833. Irodalmi állapotok. Viszonya Kulcsárral, Szemerével és
Vitkovicscsal. Horvát István hatása Vörösmartyra. Egy új nagy eposz
terve. Az Auróra-kör; tagjai, törekvése és iránya. <span class=
"ralign"><a href="#Page_105">105</a></span></li>
<li><span class="pagenum"><a name="Page_308" id=
"Page_308">-308-</a></span></li>
<li class="li2"><span class="roman">VII.</span> Az Auróra-kör
kritikai hajlamai. Xeniák. Vörösmarty munkássága a <i>Tudományos
Gyüjtemény</i>ben. Nyelvészeti értekezései. Bajok a censorral. A
conversations-lexikoni pör. A <i>Kritikai Lapok, Jelenkor</i> és
<i>Társalkodó</i> terve. Széchenyi hatása az Auróra-körre.
Kisfaludy Károly halála. Vállalatai sorsa. Vörösmarty anyagi
helyzete, külsője és szokásai. Bártfay és neje. Estélyek. Br.
Wesselényi Miklós. Vörösmarty anyjának halála. <span class=
"ralign"><a href="#Page_129">129</a></span></li>
<li class="li2"><span class="roman">VIII.</span> Vörösmarty
munkáinak első gyüjteménye 1833. Költészetének irodalomtörténeti
jelentősége. Költői nyelve; a különbség közte és Kazinczy közt. A
Vörösmarty előtti költői irányok és iskolák. A franczia, népies és
klasszikai iskola. Német befolyás. Kazinczy német-görög klasszikai
iránya. Kölcsey, Kisfaludy Sándor és Csokonai. Kisfaludy Károly; a
nemzeti irány; Vörösmarty, mint ez irány legkiválóbb képviselője. A
történeti, mondai és népies elem; a nemzeti és művészeti irány
összeolvadása. Eposzai birálata: <i>Zalán futása, Cserhalom, Eger,
Széplak, Rom, Két szomszédvár.</i> Lyrai költeményei 1833-ig.
<span class="ralign"><a href="#Page_152">152</a></span></li>
<li class="li2"><span class="roman">IX.</span> Irodalmi
triumviratus. Bajza és a <i>Kritikai Lapok</i>. Vörösmarty mint
nyelvész; összezördülése Széchenyivel. Toldy és az akadémia. Az
<i>Athenaeum</i> és <i>Figyelmező</i>. Vörösmarty beszélyei és
drámái. <i>Salamon, Bujdosók, Csongor és Tünde.</i> <span class=
"ralign"><a href="#Page_182">182</a></span></li>
<li class="li2"><span class="roman">X.</span> Drámaírói pályájának
folytatása: <i>Kincskeresők, Fátyol titkai, Árpád ébredése, Marót
bán, Áldozat, Czillei és a Hunyadiak.</i> Vörösmarty mint
színkritikus; dramaturgiai töredékei, színbirálatai, polémiái. A
<i>Csiga</i>-vendéglő vacsoráló társasága. A <i>Nemzeti kör.</i>
<span class="ralign"><a href="#Page_207">207</a></span></li>
<li class="li2"><span class="roman">XI.</span> Akadémiai jutalmak,
megtiszteltetések, írói tiszteletdíjak. Széchenyi hatása
Vörösmartyra. A magyar hazafi lyra jellemzése. A <i>Szózat</i> és
más hazafi ódák. A magyar költészet és az ellenzék. Párhuzam
Berzsenyi és Vörösmarty közt. Újabb lyrai költemények. Csajághy
Laura. Költői beszélykék. <i>Szép Ilonka.</i> <span class=
"ralign"><a href="#Page_246">246</a></span></li>
<li class="li2"><span class="roman">XII.</span> Vörösmarty anyagi
körülményei. Politikai érdekeltsége és pártállása. A márcziusi
napok 1848-ban. Képviselővé választatik. Petőfi támadása. Viszonya
Petőfihez és Aranyhoz. A forradalom és Debreczen. A kegyelmi szék
bírájává neveztetik ki. Bujdosása a világosi napok után. Pestre jő;
kegyelmet nyer. Baracskára, majd Nyékre vonúl. <i>Lear király</i>t
fordítja s néhány költeményt ír. A <i>Vén czigány</i>.
Betegeskedése, halála és temetése. <span class="ralign"><a href=
"#Page_278">278</a></span></li>
</ul>
<hr class="chap" />
<div class="chapter"></div>
<div class="transnote">
<p class="center"><span class="caption">Javítások.</span></p>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table summary="Javítások">
<tr>
<td class="tdr"><a href="#Page_26">26</a></td>
<td>Györgg levelezése</td>
<td>György levelezése</td>
</tr>
<tr>
<td class="tdr"><a href="#Page_55">55</a></td>
<td>képes kivívn</td>
<td>képes kivívni</td>
</tr>
<tr>
<td class="tdr"><a href="#Page_109">109</a></td>
<td>Azik az</td>
<td>Ázik az</td>
</tr>
<tr>
<td class="tdr"><a href="#Page_119">119</a></td>
<td>Mikály</td>
<td>Mihály</td>
</tr>
<tr>
<td class="tdr"><a href="#Page_142">142</a></td>
<td>könyvszekrenyt</td>
<td>könyvszekrényt</td>
</tr>
<tr>
<td class="tdr"><a href="#Page_147">147</a></td>
<td>irodolmi és</td>
<td>irodalmi és</td>
</tr>
<tr>
<td class="tdr"><a href="#Page_149">149</a></td>
<td>Arpád</td>
<td>Árpád</td>
</tr>
<tr>
<td class="tdr"><a href="#Page_280">280</a></td>
<td>potitikai</td>
<td>politikai</td>
</tr>
</table>
</div>
<div lang='en' xml:lang='en'>
<div>*** END OF THE PROJECT GUTENBERG EBOOK 67508 ***</div>
</html>
